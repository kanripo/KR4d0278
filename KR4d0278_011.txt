# -*- mode: mandoku-view -*-
#+TITLE: 石屏詩集
#+DATE: 2015-09-23 10:24:10
#+PROPERTY: JUAN 11


地運吟情有時忽得驚¶人句
費盡心機做不成¶
作詩不與作文比以韻成章怕韻虚押得韻來如¶砥柱
動移不得見功夫¶
草就篇章只等閒作詩容易改詩難玉經雕琢方¶成器
<pb:KR4d0278_WYG_006-23b>
句要豐腴字要安<md:KR4d0278_SBCK_007-21a>¶　<md:KR4d0278_SBCK_008-1a>¶　詞¶
　<md:KR4d0278_SBCK_008-5a>¶　　望江南(壺山宋謙父寄新刋雅詞内有壺山好/三十闋自説平生僕謂尚有説未¶盡處)
　　　　(為續/四曲)¶
壺山好博古又通今結屋三間藏萬卷揮毫一字¶直千
金四海有知音　門外路咫尺是湖隂萬栁¶堤邊行處
樂百花洲上醉時吟不負一生心<md:KR4d0278_SBCK_008-6a>¶壺山好膽氣不妨麄手奮空拳成活計眼穿故紙¶下工
<pb:KR4d0278_WYG_006-24a>
夫處世未全疎　生涯事近日果何如背錦¶奚奴能檢
㸃畫眉老婦出交租且喜有贏餘¶
壺山好文字滿胸中詩律變成長慶體歌詞綽有¶稼軒
風最㑹説窮通　中年後雖老未成翁兒大¶相傳書種
在客來不放酒樽空相對醉顔紅¶
壺山好也解憶狂夫轉手便成千里别經年不寄¶一行
書渾似不相疎　催歸曲一唱一愁予有劍¶賣來酤酒
喫無錢歸去買山居一向作狂徒(壺山有催<md:KR4d0278_SBCK_008-6b>¶歸/曲贈僕甚妙)
<pb:KR4d0278_WYG_006-24b>
　　　僕既為宋壺山説其自説未盡處壺山必¶有答
　　　　語僕自嘲三解¶
石屏老家住海東雲本是尋常田舎子如何呼喚¶作詩
人無益費精神　千首賦不救一生貧賈島¶形模元自
瘦杜陵言語不妨村誰解學西崑¶
石屏老長憶少年遊自謂虎頭須食肉誰知猿臂¶不封
侯身世一虚舟　平生事説著也堪羞四海¶九州雙脚
底千愁萬恨兩眉頭白髮早歸休<md:KR4d0278_SBCK_008-7a>¶
<pb:KR4d0278_WYG_006-25a>
石屏老悔不住山林注定一生知有命老來萬事¶付無
心巧語不如瘖　貧亦樂莫負好光隂但願¶有頭生白
髮何愁無地覔黄金遇酒且須斟<md:KR4d0278_SBCK_008-7b>¶　　　錦帳春(淮東陳提舉清明奉/母夫人游徐仙翁庵)
處處逢花家家插栁政寒食清明時候奉板輿行樂使
星隨後人間稀有　出郭尋仙綉衣春晝馬上列兩行
紅䄂對韶華一笑勸國夫酒百千長壽
　　　醉落魄(九日吳勝之運/使黄鶴山登高)
<pb:KR4d0278_WYG_006-25b>
龍山行樂何如今日登黄鶴風光政要人酬酢欲賦歸
來莫是淵明錯　江山登覽長如昨飛鴻影裏秋光薄
祇有黄花覺牢裹烏紗一任西風作
　　　栁梢青(岳陽/樓)
袖劍飛吟洞庭青草秋水深深萬頃波光岳陽樓上一
快披襟　不須攜酒登臨問有酒何人共斟變盡人間
君山一㸃自古如今
　　　行香子(永州為魏/深甫壽)
<pb:KR4d0278_WYG_006-26a>
萬石崔嵬二水漣漪此江山天下之竒太平氣象百姓
熙熙有文章公經綸手把州麾　滿斟壽酒笑撚梅枝
管年年長見花時佳人休唱淺近歌詞讀浯溪頌愚谷
記澹巖詩
　　　木蘭花慢
流鶯啼啼不盡任燕語語難通這一㸃閒愁十年不斷
惱亂春風重來故人不見但依然楊栁小樓東記得同
粉壁而今壁破無蹤　蘭臯新漲緑溶溶流恨落花紅
<pb:KR4d0278_WYG_006-26b>
念著破春衫當時送别燈下裁縫相思漫然自苦算雲
烟過眼總成空落日楚天無際凭欄目送飛鴻
　　　鷓鴣天(題趙次山/魚樂堂)
圉圉洋洋各自由或行或舞或沈浮觀魚未必知魚樂
政恐清波照白頭　休結網莫垂鉤機心一露使魚愁
終知不是池中物掉尾江湖汗漫游
　　　浣溪沙
病起無聊倚綉牀玉容清瘦懶梳粧水沈烟冷橘花香
<pb:KR4d0278_WYG_006-27a>
　説箇話兒方有味喫些酒子又何妨一聲啼鴂斷人
腸
　　　臨江仙(代/作)
誤入風塵門戸驅來花月樓臺樽前幾度得徘徊可憐
容易别不見牡丹開　莫恨銀瓶酒盡但將妾淚添杯
江頭恰恨北風回再三相祝去千萬寄書來
　　　祝英臺近(别李漽/之諸丈)
泛杭州臨塵水幾日共游戲歌笑開懷酒醒又還醉奈
<pb:KR4d0278_WYG_006-27b>
何一旦分攜連宵風雨剪不斷客愁千里　水雲際遥
望一片飛鴻苦是失群地滿眼春風管甚閒桃李此行
歸老家山相逢難又但一味相思而已
　　　鵲橋仙(周子俊過南闕問訊/宋吉闕黄有之兄弟)
西山巖壑東湖亭館盡是經行舊路别時相見有荷花
還又見梅花歳暮　宋家兄弟黄家兄弟一一煩君傳
語相忘不寄一行書元自有不相忘處
　　　又
<pb:KR4d0278_WYG_006-28a>
新荷池沼緑槐庭院簷前雨聲初斷喧喧兩部亂蛙鳴
乍得似啼鶯睍睆　風光流轉客游汗漫莫問鬢絲長
短醒時杯酒醉時歌算省得閒愁一半
　　　大江西上曲(寄李實夫提刑時/郊後兩相皆乞歸)
大江西上鬱孤臺八境人間圖畫地湧千峯揺翠浪兩
派玉虹如㵼彈壓江山品題風月四海今王謝風流人
物如公一世推也　一片憂國丹心彈絲吹笛未必能
陶寫西北風塵方澒洞宰相閒歸緑野月斧爭鳴風斤
<pb:KR4d0278_WYG_006-28b>
運巧不用修亭榭紫樞黄閣要公整頓天下
　　　減字木蘭花(寄欽州劉/叔治使君)
羊城舊路檀板一聲驚客去再擬重來白髮飄飄上越
臺　故人居處曲巷深深通竹所問訊桃花欲訪劉郎
不在家
　　　又(寄五羊/鍾子洪)
天台狂客醉裏不知秋髮白應接風光憶在江亭醉幾
場　吳姬勸酒唱得亷頗能飯否西雨東晴人道無情
<pb:KR4d0278_WYG_006-29a>
又有情
　　　又
阻風中酒流落江湖成白首歴盡艱關贏得虚名滿世
間　浩然歸去憶著石屏茅屋趣想見山村樹有交柯
犢有孫
　　　清平樂(興國呈/司直)
今朝欲去忽有留人處説與江頭楊栁樹繫我扁舟且
住　十分酒興詩腸難禁冷落秋光借取春風一笑狂
<pb:KR4d0278_WYG_006-29b>
夫到酒猶狂
　　　又(嘲/人)
醉狂癡作誤信青樓約酒醒梅花吹畫角翻得(闕/)
　
　
　
　
　石屏詩集巻<md:KR4d0278_SBCK_009-2a>¶六
