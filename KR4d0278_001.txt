# -*- mode: mandoku-view; -*-
#+TITLE: 石屏詩集
#+DATE: 2015-09-12 00:31:18.619895
#+PROPERTY: ID KR4d0278
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB08n0665-001石屏詩集-卷一.
<pb:KR4d0278_SBCK_001-1a>¶
石屏詩集卷第一¶
近古體¶
　求先人墨迹呈表兄黄季文¶
我翁本詩仙㳺戯滄海上引手掣鯨鯢失脚堕塵¶
網身窮道則&KR0254;年髙氣彌壮平生無長物飲盡千¶
斛釀傳家古錦囊自作金玉想篇章乆零落人間¶
眇餘響搜求二十年痛淚濕黄壤君家圖書府墨¶
色照青嶂我翁有遺迹數&KR0083;古田様髣髴鍾王體¶
吟句更豪放把玩竹林間寒風凛悽&KR0228;昻昻野鶴¶
<pb:KR4d0278_SBCK_001-1b>¶
姿愧無中散狀兒孤襁褓中家風随掃蕩於兹見¶
筆法可想翁無恙幽居寂寞鄉風月共來徃衆醜¶
成獨妍群瘖恠孤唱一生既蹉跎人琴遂俱䘮託¶
君名不朽斯文豈天相舊作忽新傳識者動慨賞¶
嗟予沗厥嗣朝夕愧俯仰敢墜顯揚思幽光發草¶
莾假此見諸公丐銘松栢壙君其啓惠心慰彼九¶
泉望¶
　夣中亦役役¶
半夜群動息五更百夣殘天鷄啼一聲萬枕不遑¶
<pb:KR4d0278_SBCK_001-2a>¶
安一日一百刻能得㡬刻閒當其閒睡時作夣更¶
多端窮者夣富貴逹者夣神仙夣中亦役役人生¶
良鮮&KR0172;¶
　　飲馬長城窟¶
朔風凛髙秋黒霧翳白日漢兵來伐胡飲馬長城¶
窟古來長城窟中有戰士骨骨乆化爲泉馬來喫¶
不得聞&KR0003;華山陽水甘春草長¶
　　白苧歌¶
雪爲緯玉爲經一織三滌手織成一片氷清如夷¶
<pb:KR4d0278_SBCK_001-2b>¶
齊(一作/齊夷)可以爲衣陟彼西山于以采&KR0340;¶
　　　黄玉林云趙&KR0180;菴爲戴石屏選詩百餘¶
　　　篇南塘稱其識精到其間白苧歌最古雅¶
　　　語簡意深今世難得所謂一不爲少¶
　　羅敷詞¶
妾本秦氏女今春嫁王&KR0048;夫家重蚕事出採陌上¶
桑低枝採易殘髙枝手難扳踏踏竹梯登&KR0035;杪心¶
思蚕多苦葉少舉頭桑枝掛&KR0066;唇轉身桑枝勾破¶
裙辛苦事蚕桑實爲良家人使君奚所爲見妾駐¶
<pb:KR4d0278_SBCK_001-3a>¶
車輪使君口有言羅敷耳無聞蚕饑蚕饑采葉急¶
歸¶
　　題陳毅甫家壁(了翁之後也)¶
朱門金叵羅九醖葡萄春酌貴不酌賤酌富不酌¶
貧君家破茅屋飄揺河水濵中有一樽渌醉盡天¶
下人¶
　　荅婦詞(舊嘗和顧彦先婦荅夫二首故復賦此篇)¶
江山阻且長矯首鄉&KR0028;隔空閨泣㓜婦顦顇失顔¶
色&KR0046;閔&KR1295;鳴篇&KR0009;彼西飛翼剥封覧情素既喜復¶
<pb:KR4d0278_SBCK_001-3b>¶
凄惻别時梅始花傷今食梅實覧古帝王州結交¶
㳺俠窟千金沽美酒一飲連十日春風吹酒醒始¶
知身是客杜宇啼一聲行人涙横臆衣破誰與紉¶
髮垢孰與櫛勿謂逰子心而不念家室新交握臂¶
行肝膽猶楚越醜婦隔江山千里情弗絶慇懃揮¶
報章歸計何時决今夕知何夕覩此纎纎月此月¶
再圓時門前&KR0049;歸(一作/車)轍¶
　　都中書懐呈滕仁伯祕監¶
北風朝暮寒園林日蕭條自非松栢姿何葉不飄¶
<pb:KR4d0278_SBCK_001-4a>¶
揺儒衣歷多難陋巷困簞瓢無地可躬耕無才仕¶
王朝一饑驅我來&KR0016;驢吟㶚橋通名丞相府數月¶
不見招欲登五侯門非皓齒細腰索米長安街滿¶
口讀詩騷時人試静聴霜枝囀寒蜩倘可恱人耳¶
安望如簫韶¶
　　桐廬舟中¶
呉山青未了桐江緑相迎扁舟問何之徃訪嚴子¶
陵髙風凛千古卧蹴萬乗主富貴直浮雲羊裘釣¶
烟雨¶
<pb:KR4d0278_SBCK_001-4b>¶
　　湖北上呉勝之運使有感而言非詩也¶
蒼生積釁乆天欲盡殺之干戈殺不盡継以大旱¶
饑田野委餓莩道路紛流離衆人識天意不敢加¶
扶持公懐佛子性逆天救民命擅移太倉粟衆拂¶
生塵甑全活十萬家九州詠仁政逆天天弗怒&KR0017;¶
神胡不恕白玉尚指瑕青蠅工&KR0039;素秋風動蓴鱸¶
公亦思歸去問公歸去&KR0006;(一作/來)蒼生誰怙恃(一作/恃怙)¶
　　所舘小樓見山可喜¶
兹樓非我有乆居如主人雖無徃來客靑山當佳¶
<pb:KR4d0278_SBCK_001-5a>¶
賔君㸔樓下路三尺軟紅塵失脚踏此塵汨没多¶
終身¶
　　客行河水東¶
客行河水東客行河水西客行河水南客行河水¶
北行行無巳時朱顔變老色至人棲一方庭户羅¶
八極保心如止水不受萬物役有道肥其軀故能¶
適所息¶
　　和山谷上東坡古風二首見一朝士今取一篇¶
自鬻非竒貨強鳴非好聲法當老山林松根断茯¶
<pb:KR4d0278_SBCK_001-5b>¶
苓朅來長安道霜&KR0066;迫衰齡窮吟無知音秪覺太¶
瘦生公詩妙一世風雅見根&KR0926;比興千萬篇(一作/端)巳¶
作不朽計窮逹雖不同嗜好迺相似(断一作斵)¶
　題古源棠和尚送青軒¶
南山色射窓北山光照户道人䖏其中氷玉爲肺¶
腑兹山自開闢荒翳㡬年所一朝得主人荆榛化¶
庭宇手披風月蔵目極烟霞趣居然&KR0023;竒&KR0026;人境¶
賀相遇道人詩更髙不作&KR0188;筍語朝對北山吟暮¶
對南山賦聞&KR0003;玉堂仙擊節賞佳句¶
<pb:KR4d0278_SBCK_001-6a>¶
　　大&KR0044;五首¶
天地一大窑陽炭烹六月萬物此陶鎔人何怨炎¶
&KR0044;君㸔百&KR0150;秋亦自暑中結田水沸如湯背汗濕¶
如潑農夫方夏耘安坐吾敢食¶
左手&KR0210;赤日右手招清風揮汗不能巳扇笠競要¶
功南山龍吐雲騰騰滿虚空一雨變清凉萬物随¶
䟽通向人無徳色大哉造化工¶
大渴遇甘井汲多井欲竭入喉化爲汗不救胸中¶
&KR0044;吾聞三危露逈與衆水别其色瑩琉璃其冷勝¶
<pb:KR4d0278_SBCK_001-6b>¶
氷雪安得一杯來爲我觧此渴¶
吾家老茅屋破漏尚可住門前五巨樟枝葉龍蛇¶
舞半空隔天日六月不知暑西照坐東偏南薫開¶
北户胡爲捨是居受此炮炙苦¶
天嗔吾面白晒作鉄色深天能黒我面豈能黒我¶
心我心有氷雪不受暑氣侵推去北窓枕思皷南¶
風琴千古呌虞舜遺我以(一作/有)好音¶
　乆寓泉南待一故人消息桂&KR0046;諸葛如晦謂¶
　客舍不可住借一園亭安下即事凡有十首¶
<pb:KR4d0278_SBCK_001-7a>¶
&KR0009;跡小園中自&KR0015;客異鄉東家送㯽榔西家送㯽¶
榔咀嚼唇齒赤亦能醉我腸南人敬愛客以此當¶
茶湯慇懃謝其來此意不可忘¶
&KR0009;跡小園中豈不勝旅舍俗事無交加客身自閑¶
暇鄰家有酒沽杯盤亦可借吟侣適相過新詩堪¶
膾炙足以慰我懐留連日至夜¶
&KR0009;跡小園中數椽亦瀟灑主人既相知此地可乆¶
假縣官送月糧鄰翁供莱把咫尺是屠門亦有賣¶
鮮者里巷通徃來欲結雞豚社¶
<pb:KR4d0278_SBCK_001-7b>¶
&KR0009;跡小園中餘春接初夏問木木成隂問花花巳¶
謝黄鸝出幽谷杜䳌呌長夜把酒酌園婆逺客此¶
稅駕有時吟聲髙&KR0017;神莫驚怕¶
&KR0009;跡小園中一心安淡薄每坐竹間亭不知近城¶
郭昨日㸔花開今日見花落静中&KR0026;物化妙䖏在¶
一覺委身以順命無憂亦無樂¶
&KR0009;跡小園中第一薪水便逐一炊黄粱兼得魚鰕¶
賤飽飯日無營&KR0210;眼有書卷時逢好客來應接不¶
知倦最苦風雨時有人招夜宴(逐一疑作逐日)¶
<pb:KR4d0278_SBCK_001-8a>¶
&KR0009;跡小園中新晴風日麗好鳥竹間鳴野鶴空中¶
唳悠然動詩興行吟撫松桂乆客&KR0002;忘歸此身&KR0015;¶
匏繋五月倘未行尚及食丹荔¶
&KR0009;跡小園中頗欲閟形影誰爲饒舌者太守忽相¶
請開心論時務細語及詩境坐中有蠻客狂言事¶
馳騁明日酒醒來熟思令人癭(閟一作関)¶
&KR0009;跡小園中忽有烏衣至手中執圓封州府特遣¶
饋羅列滿吾前禮數頗周緻四隣來聚&KR0026;&KR0002;有流¶
涎意呼童急開樽四隣同一醉¶
<pb:KR4d0278_SBCK_001-8b>¶
&KR0009;跡小園中倒指五十日既得故人書南㳺吾事¶
畢再拜謝主翁奉還此一室雲萍聚復散欲住住¶
不得折柳當馬鞭明朝有行色¶
　　題鄭寜夫玉軒詩卷¶
良玉假雕琢好詩費吟哦詩句果如玉沈謝不足¶
多玉聲貴清越玉色愛純粹作詩亦如之要在工¶
夫至辨玉先辨石論詩先論格詩家體固多文章¶
有正脉細&KR0026;玉軒吟一生良苦心雕琢復雕琢片¶
玉萬黄金¶
<pb:KR4d0278_SBCK_001-9a>¶
　　滸以秋蘭一盆爲供¶
吾兒來侍側供我一秋蘭蕭然出塵姿能禁風露¶
寒移根自巖&KR0676;歸我几案間養之以水石副之以¶
小山儼如對益友朝夕共盤桓清香可呼吸薫我¶
老肺肝不過十數根當作九畹㸔¶
　　和髙常簿暮春¶
世變日以薄無從見雍熈閉門讀古書聊以道自¶
怡桃李春盎盎風雨秋凄凄於春何足喜於秋何¶
用悲人生一世間所忌立志卑終身有不遇千載¶
<pb:KR4d0278_SBCK_001-9b>¶
皆明時我生無所觧肥遯滄海沂一朝遇名勝朽¶
腐生光輝歛祍賛明徳非公誰與歸¶
　　和鄭潤甫提舉見&KR0009;¶
出門欲求仁取友必勝已寥寥雲海鄉所幸有君¶
爾胸蟠三萬卷智先三十里相與定詩盟誰能執¶
牛耳¶
長身如病鶴吟苦如蟋蟀顧此顦顇姿癡生年八¶
秩舉世皆好竽老夫方皷瑟梅花莫&KR0015;人茅簷炙¶
朝日¶
<pb:KR4d0278_SBCK_001-10a>¶
　　送呉伯成歸建昌二首(此是包宏齋倅台時作癸卯夏)¶
老夫脚病瘡閉門作僧夏麥麵不療饑冬衣猶未¶
缷喜讀呉融詩窮愁退三舍無因暗投璧有味倒¶
飡蔗&KR0256;搜琢肺肝苦吟忘晝夜工夫到深䖏非王¶
亦非霸¶
吾友嚴華谷實爲君里人多年入詩社錦嚢貯清¶
新昨者&KR0061;&KR0170;齋招爲入幙賔千里有遇合隔墻不¶
見親君歸訪其家&KR0003;我老病身别有千萬意付之¶
六六鱗¶
<pb:KR4d0278_SBCK_001-10b>¶
　　謝東倅包宏父三首癸卯夏¶
詩文雖兩途理義歸乎一風騷凡㡬變晚唐諸子¶
出本朝師古學六經爲世用諸公相羽翼文章還¶
正統晦翁講道餘髙吟復超絶巽巖許其詩鳯凰¶
飛䖏别¶
君家名父子爲晦翁嫡傳嘗見黄勉齋極口稱其¶
賢師友相琢磨南軒惜無年翁之爲汝翁文字相¶
周旋&KR0538;渤深見底泰華髙及天宏齋有鳯髄可續¶
欲断弦¶
<pb:KR4d0278_SBCK_001-11a>¶
平生不識字把筆學吟詩舊&KR0003;&KR0330;蘇州於余今見¶
之每遭饑寒厄出吐辛酸辭候䖝鳴屋壁風蟬囀¶
枯枝但有可憐聲入耳終無竒宏齋誤題品恐貽¶
識者譏¶
　　題姚雪蓬使君所蔵蘇野塘&KR0030;¶
髙者爲山㘭者爲&KR0676;爲烟爲雲渺渺漠漠水鳥&KR0035;¶
林人家聚落&KR0016;者何之舟者未泊三尺&KR0083;上萬象¶
交錯天機自然神驚&KR0017;愕嗚呼此吾故人野塘蘇¶
元龍之墨迹中有石屏老淚㾗又與野塘&KR0264;一筆¶
<pb:KR4d0278_SBCK_001-11b>¶
　　烏塩角行¶
鳯簫鼉皷龍&KR0161;笛夜宴華堂醉春色艶歌妙舞蕩¶
人心但有&KR0172;娯别無益何如村落捲桐吹能使時¶
人知稼穡村南村北聲相續青郊雨後耕黄犢一¶
聲催得大麥黄一聲喚得新秧緑人言此角只兒¶
戯孰識古人吹角意田家作勞多怨咨故假聲音¶
召和氣吹此角起東作吹此角田家樂此角上與¶
鄒子之律同宫商合鍾吕形甚朴聲甚古一吹寒¶
谷生禾黍¶
<pb:KR4d0278_SBCK_001-12a>¶
　靈壁石歌爲方岩王侍&KR0048;作¶
靈壁一峯天下竒體&KR0020;雄偉身巍巍巨靈怒抝天¶
柱擲平地蒼龍&KR0750;首尾兩片黒雲腰夾之聲如青¶
銅色碧玉秀潤四時嵐翠濕乾坤所寳落世間&KR0017;¶
神上訴天公泣謂有非常人致此非常物可磨斫¶
賊劔可&KR0029;擊姦笏可祝不老年可比至剛徳自從¶
突兀在眼前溪山日夜生顔色君不見杭州風流¶
白使君雅愛天竺&KR0031;雲根又不見竒章公家太湖¶
碧髙下品題分甲乙二公名與石不磨今到方巖¶
<pb:KR4d0278_SBCK_001-12b>¶
有靈壁我來欲作靈壁歌擊石一唱三摩挲秋風¶
蕭蕭淮水波中分南北橫干戈胡塵埋没漢山河¶
泗濵靈壁今如何安得此石來岩阿欝然盤礴中¶
原氣對此令人感慨多¶
　　章泉二老歌¶
在昔商山傳四皓又聞香山圖九老異鄉異姓適¶
同時争如章泉一家兄弟登&KR0132;頥章泉之上兩山¶
下有地可宫田可稼伯也早休官季也相約歸林¶
泉名動京口耕谷口山中有詩天下傳一生得閑¶
<pb:KR4d0278_SBCK_001-13a>¶
兼得夀皓首龎眉世稀有竹&KR0046;先生八十三定庵¶
居士七十九客從逺方來亦是六十叟手把一枝¶
梅奉&KR0134;兩翁酒問公何以致遐齡請翁細&KR0003;吾細¶
聴不燒丹不學仙五行有常數天所禀賦焉人生¶
一氣統四體衆人斵䘮吾能全要知養生無他術¶
日多喫飯夜獨眠承翁見教謝翁去兩翁慇懃留¶
我住是夜醉眠苔竹軒夣見山靈向我言翁之所¶
&KR0003;皆不然兩翁盛徳合乎天天與遐齡五百年¶
　　京口喜雨樓落成呈史固叔侍&KR0048;¶
<pb:KR4d0278_SBCK_001-13b>¶
京口&KR0030;樓三百所第一新樓名喜雨大鵬展翼到¶
中天化作簷楹不飛去一日登臨天下竒華燈照¶
夜萬琉璃上與星辰共羅列下映十里蓮花池泰¶
山爲麴海爲醸手挈五湖爲甕盎銀糟香沸碧瑶¶
春歌舞當壚多麗人使君歌了人皆飲更賞谷中¶
花似錦五兵不用用酒兵折衝樽爼邉塵&KR0397;兹樓¶
屹作東南美孰識黄堂命名意特&KR0005;此酒噀爲霖¶
四海九州同一醉¶
　&KR0026;陸士龍作顧彦先婦荅夫二首有感韻¶
<pb:KR4d0278_SBCK_001-14a>¶
北風吹歳暮空閨獨棲止夙興淚盈掬夕息夣千里¶
妾生胡不仁失身從浪子嚼蘗苦我心餐氷噤我齒¶
離異何足愁險澀可勝紀&KR0009;書西飛鴈反覆話終始¶
鼠璞竊美名冠玉假外&KR0026;良人誇意氣下妾愁歳¶
晏念君始行邁雪嶺梅初粲春風桃巳紅光隂等¶
飛彈相思果如何金環寛玉腕昔爲連理枝今作¶
摶沙散惜哉牛與女胍胍阻河漢特棲良獨難守¶
堅秪自讃&KR0031;劔㡬時合&KR0009;聲問華煥勿聴五羊歌¶
富貴忘貧賤¶
<pb:KR4d0278_SBCK_001-14b>¶
　　栗齋鞏仲至以元結文集爲韻¶
尋常&KR0013;酒時歸到急投枕爲愛坎山文今夜醉忘¶
&KR0397;偉哉浯溪碑千載氣凛凛舂陵賊退篇少陵猶¶
歛祍文章自一家其意則古甚大羮遺五味純素¶
薄文錦聲牙不同俗斯人異所禀君君望堯舜人¶
人欲倉廪古道不可行時對窊樽飲¶
　　杜甫祠¶
鳴呼杜少陵醉卧春江漲文章萬丈光不随枯骨¶
葬平生稷契心致君堯舜上時&KR0006;弗我與屹然抱¶
<pb:KR4d0278_SBCK_001-15a>¶
㣲尚干戈奔走蹤道路饑寒狀草中辨君臣筆端¶
誅&KR0005;相髙吟比興體力救風雅䘮如史數十篇才¶
氣一何壮到今五百年知公尚無恙麒麟守髙阡¶
貂蟬入&KR0030;像一死不㡬時聲迹兩塵莾何如耒陽¶
江頭三尺荒草墳名如日月光天壌¶
　　阿竒晬日¶
窮居少生涯養子如種榖寸苗方在手想像秋禾¶
熟吾兒天所惠骨相頗豐碩姢姢懐抱中一歳至¶
週日願汝無灾害長大庻可必十歳聦明開二十¶
<pb:KR4d0278_SBCK_001-15b>¶
蚤奮發胸蟠三萬卷手握五色筆䇿勲文字塲致¶
君以儒術不然學孫呉縱横萬人敵爲國取中原¶
闢地玄㝠北他年汝成就料我頭巳白光華照老¶
眼甘㫖不可缺爲子必純孝爲人必正直以我期¶
望心一日必一祝勿爲癡小兒茫然無所識胎教¶
尚有聞斯(一作/期)言豈無益¶
　　琵琶行¶
潯陽江頭秋月明黄蘆葉底秋風聲銀龍行酒送¶
歸客丈夫不爲兒女情隔船琵琶自愁思何預江¶
<pb:KR4d0278_SBCK_001-16a>¶
州司馬事爲渠感激作歌行一寫六百六十字白¶
樂天白樂天平生多爲逹者語到此胡爲不釋然¶
弗堪謫䆠(一作/官)便歸去廬山政接柴桑路不尋黄菊¶
伴淵明忍泣青衫對商婦¶
　　毗陵太平寺&KR0030;水呈王君保使君(&KR0030;龍篇在後)¶
何人筆端有許力捲來一片瀟湘碧摩挲老眼看¶
不真恠見層波湧虚壁天慶&KR0026;中&KR0031;黑龍物色雖¶
殊妙䖏同能&KR0005;此水畜彼龍方知&KR0030;手有神通龍¶
&KR0006;水&KR0006;終㑹遇天下蒼生待霖雨¶
<pb:KR4d0278_SBCK_001-16b>¶
　　南嶽¶
南雲漂渺連蒼穹七十二峯朝祝融凌空棟宇赤¶
帝宅脩廊翼翼生寒風朝家遣使嚴祀典御香當¶
殿開宸封願四海扶九重干戈永息年屡豐五嶽¶
惟今見南嶽北望乾坤&KR0031;淚落¶
　　送來賔&KR0800;¶
君作來賔宰聴我&KR0003;來賔蠻俗無王化當爲行化¶
人有民無租賦租賦出商旅逐利遭重徵商旅亦¶
良苦能放一分寛可减十分怨不愛資囊槖但愛¶
<pb:KR4d0278_SBCK_001-17a>¶
了支遣民窮頼撫摩官貧俸不多但得百姓安俸¶
薄其柰何勿謂朝廷逺官職易遷轉律已貴廉勤¶
御事要明断自縣辟爲州指日爲太守湏知早歸¶
來瘴鄉不可乆¶
　　題四袓山榮老月窟(道號雲卧)¶
一室虚生白中作滿月形山中三萬户玉斧新修¶
成時人指爲月雲卧亦強名似月有圓相不西沉¶
東升浮雲不能蔽又無&KR0220;與盈是爲大圓鏡由師¶
心地明一圓走無礙光芒照八紘可以破諸暗可¶
<pb:KR4d0278_SBCK_001-17b>¶
以續祖燈明透&KR0031;峯頂輝映慧雲亭此鏡實無䑓¶
請師問老能¶
　　出閩¶
千山萬山閩中路六尺枯藤兩芒屦去歳梅花迎¶
我來今歳梅花送我去梅花豈觧管送迎白髮胡¶
爲又南征天荒地老終無情歸去歸&KR0006;老石屏¶
　　劉折父爲呉子才索賦雲山燕居¶
燕居適所息非懐傲世心白雲自舒卷青山無古¶
今中有動静機杳眇諧素&KR0109;以時爲出䖏懐人撫¶
<pb:KR4d0278_SBCK_001-18a>¶
瑶琴平生披短褐時來或華簮世論倘不合矢口¶
不如瘖避影長松下洗耳清溪潯慎勿出雲外黄¶
塵三尺深¶
　　玉華洞¶
憶昨㳺桂林岩洞甲天下竒竒恠恠生妙不可模¶
寫玉華東西岩具體而㣲者神功巧穿鑿石壁生¶
孔罅玲瓏透風月宜冬復宜夏中有補陀僊坐断¶
此瀟洒空山茅葦區無地可稅駕舉目忽此逄心¶
駭見希詫題詩媿不能行人亦無暇¶
<pb:KR4d0278_SBCK_001-18b>¶
　　祝二嚴¶
㒒本山野人漁樵共居䖏小年學父詩用心亦良¶
苦搜索空虚腹綴緝艱辛語糊口走四方白頭無¶
伴侣前年得嚴粲今年得嚴羽我自得二嚴牛鐸¶
諧鍾吕粲也苦吟身束之以簮組遍叅百家體終¶
乃師杜甫羽也天姿髙不肯事科舉風雅與騷些¶
歷歷在肺腑持論傷太髙與世或齟齬長歌激古¶
風自立一門户二嚴我所敬二嚴亦我與我老歸¶
故山殘年能㡬許平生五百篇無人爲之主零落¶
<pb:KR4d0278_SBCK_001-19a>¶
天地間未必是塵土再拜祝二嚴爲我&KR0053;拾取¶
　市舶提舉管仲登飲于萬貢堂有詩¶
七十老翁頭雪白落在江湖賣詩冊平生知已管¶
夷吾得爲萬貢堂前客嘲吟有罪遭天厄謀歸未¶
辦資身䇿雞林莫有買詩人明日煩公問蕃舶¶
　　&KR0180;不作書急口令&KR0009;朝士¶
老病&KR0180;作書行蔵詩上見一心不相忘千里如對¶
面我巳八十翁此身寜乆絆諸君才傑出玉石自¶
有辯随才供任使小大皆衆選明君用良弼治道¶
<pb:KR4d0278_SBCK_001-19b>¶
方一變與之致太平朝廷還舊&KR0026;老夫眼尚明細¶
把諸君㸔試&KR0005;草草書用寫區區願一願善調&KR1858;¶
二願強加飯三願保太平官職日九轉¶
　鳯鳴有吉㐫¶
鵲噪令人喜鴉噪令人憎人心自分别吉㐫属禽¶
聲舜時有鳯鳴文王時亦鳴漢時鳯亦鳴六朝時¶
亦鳴鳯鳴有吉㐫人不子細聴¶
　　婕妤詞(丹霞張誠子作此詞出以示㒒㒒疑其太文因作此)¶
紈扇六月時似妾君恩重避暑南薫殿清風随扇¶
<pb:KR4d0278_SBCK_001-20a>¶
動妾時侍君王常得沾餘凉秋風颯庭&KR0035;團團無¶
用䖏妾亦寵顧衰栖栖度朝暮扇爲無情物用捨¶
不知䘏妾有深宫怨無情不如扇¶
　　江南新體(王建有此體別張誠子)¶
&KR0048;船江下泊妾家樓上住朝朝暮暮間上下兩相¶
顧相顧不相親風波愁殺人¶
　　感寓四首¶
采&KR0340;人固髙飲露蟬遂清謀兹一粒粟舉世共營¶
營營營亦多&KR0151;中有&KR0220;與盈陋巷一簞食朱門九¶
<pb:KR4d0278_SBCK_001-20b>¶
鼎烹窮逹各有命繄誰主&KR0096;衡吾生未可必秋風¶
白髮生¶
蛛網&KR0456;虚簷一飽羅群飛寒蚕齧枯桑一身終繭¶
絲物物巧生理我生拙奚爲貂裘日以弊石田歳¶
長饑一貧巳到骨一氣儻未衰舉目送飛鴻悠悠¶
知我誰¶
夜雨挾西風摵摵撼庭&KR0035;浮生堪㡬秋青&KR0066;忽巳¶
素鈆刀刲九牛䇿蹇望長路所操莾無竒自好徒¶
自誤改絃調新聲&KR0130;道易故歩&KR0053;功在桑榆其敢¶
<pb:KR4d0278_SBCK_001-21a>¶
怨遅莫¶
紅紫委路塵緑&KR0035;有嘉色刳心晚聞道玩物&KR0002;有¶
得青春坐銷歇方兹見真實人生到中年胡不保¶
明徳秋風堕庭梧棲鳯去無迹矯首碧雲端一語¶
三歎息¶
　　&KR0009;章泉先生趙昌父¶
靈鳯鳴朝陽神龍不泥蟠時&KR0006;不可爲昌父乃在¶
山思君二十年見君良獨難時於邸報上屢見得¶
祠官祠官禄不多一貧其柰何采芝亦可食當作¶
<pb:KR4d0278_SBCK_001-21b>¶
采芝歌近者李侍&KR0048;直言遭逐去人皆&KR0015;其踈君¶
獨有詩句君爲山中人世事安得聞入山恐未深¶
更入㡬重雲(時悅齋李侍&KR0048;去國章泉詩送其行)¶
　　頻酌淮河水¶
有客㳺濠梁頻酌淮河水東南水多鹹不如此水¶
美春風吹緑波欝欝中原氣莫向北岸汲中有英¶
雄淚¶
　　元宵雨¶
窮人不謀&KR0172;元夜如常時晴雨均寂寞蚤與一睡¶
<pb:KR4d0278_SBCK_001-22a>¶
期朱門粲燈火歌舞臨酒池酒䦨&KR0172;不足九街恣¶
㳺嬉前呵驚市人簫皷逐後随片雲頭上黒翻得¶
失意歸¶
　小孤山阻風因成小詩適舟中有浦城人寫¶
　&KR0009;真西山¶
群山&KR0020;如奔欲渡長江去孤峯拔地起毅然能遏¶
住屹立大江干仍能障狂瀾人不知此山有功天¶
地間¶
　松江舟中四首荷葉浦時有不測末句故及之¶
<pb:KR4d0278_SBCK_001-22b>¶
夜聴楓橋鐘曉汲松江水客行信怱怱少住亦可¶
喜且食鱖魚肥莫問鱸魚美(行一作有)¶
垂虹五百歩太湖三萬頃除却岳陽樓天下無此¶
景范蠡挾西施功名付煙艇¶
秋風吹客衣歸興浩難寫寒林噪晚鴉紅日堕平¶
野篙師觧人意檥棹酒旗下¶
扁舟乃官差舟子吾語汝汝爲我作勞吾亦不汝¶
&KR0018;好向上塘行莫過荷葉浦¶
　趙尊道郎中出示唐&KR0030;四老飲圖滕賢良有¶
<pb:KR4d0278_SBCK_001-23a>¶
　　詩亦使野人着句¶
采芝啇山秦四皓&KR0090;戯橘中爲四老我疑北&KR0030;即¶
其人有時以酒陶天真丹青不知誰好手作此飲¶
態妙入神摩挲半世江湖眼古錦軸中舒復卷細¶
&KR0005;物色辨人物迺是晋時劉畢與陶阮一琴無絃¶
横膝上一琴團團明月様一人持杓坐甕邉一人¶
手携文一編是中必寫酒徳篇諸君傷時強自遣¶
麴生風味况不淺五胡妖氣蔽神州誓江不救中¶
原亂新亭舉目愁山河萬事何如一樽滿一杯一¶
<pb:KR4d0278_SBCK_001-23b>¶
杯醉復醉天地陶陶盡和氣道術相忘禮法踈形¶
骸&KR0180;散無機事此&KR0030;流傳知㡬載生綃剥落精神¶
在何人爲我更作杜陵飲中八仙歌&KR0005;與氷壷主¶
人爲此對¶
　　伏龍山民宋正甫湖山清&KR0046;迺唐詩人陳陶¶
　　故圃曽景建作記俾㒒賦詩¶
故人昔住金華峯面&KR0321;&KR0031;溪秋水容故人今住伏¶
龍山陳陶故圃茅三間千載清風徐孺子門前共¶
此一湖水百花洲上萬垂楊白鷗群裏歌滄浪故¶
<pb:KR4d0278_SBCK_001-24a>¶
人心事孺子髙故人詩句今陳陶短衣飯牛不逢¶
堯何如繡鞍上着錦宫袍瓦盆對客酌松醪何如¶
紫霞觴泛碧葡萄豆萁然火度寒宵何如玉堂夜¶
照金蓮膏吟成秃筆寫芭蕉何如沉香亭北醉揮¶
毫再三問君君不對目送飛鴻楚天外細讀山中¶
招&KR0046;篇超然意與烟霞㑹照影湖邉&KR0031;&KR0066;皓此計¶
知之悔不早三椽可辦願卜隣荷鍤相随種瑶草¶
　　㑹稽山中¶
暁風吹断花稍雨青山白雲無唾䖏嵐光滴翠濕¶
<pb:KR4d0278_SBCK_001-24b>¶
人衣踏碎瓊瑶溪上歩人家逺近屋參差半成圖¶
&KR0030;半成詩若使山中無杜宇登山臨水定忘歸¶
　　髙九萬見示落星長句賦此荅之¶
天星堕地化爲石老佛占作青蓮宫東來海&KR0002;獻¶
秋水環以碧波千萬重雲根直下數百丈(一作/尺)時&KR0269;¶
光&KR0395;驚魚龍鳯凰群飛擁其後對面廬阜之諸峯¶
隂晴風雨多態度日日舉目㸔不同髙髯能詩復¶
能&KR0030;自&KR0003;此景難形容且好&KR0053;拾蔵胸中養成筆¶
力可扛鼎然後一發妙奪造化功(一作/工)髙髯髙髯湏¶
<pb:KR4d0278_SBCK_001-25a>¶
貌取萬物昇沉元有數吾聞此石三千年復化爲¶
星上天去¶
　　題申季山所蔵李伯時&KR0030;村田樂圖¶
春秧夏苗秋遂穫官賦&KR0059;逋都了却鷄豚社酒賽¶
豐年醉唱村歌舞村樂皷笛有聲無曲譜布衫顛¶
倒傞傞舞欲識太平真氣&KR0090;試㸔(一作/觀)此&KR0030;有佳趣¶
管絃聲按宫商發細轉柳腰花十八羅幃綉幙拂¶
香(一作/春)風九醖葡萄金盞滑王孫公子巧&KR0172;娯勿&KR0005;¶
富貴&KR0015;田夫非渠耕稼飽君腹問有黄金可樂無¶
<pb:KR4d0278_SBCK_001-25b>¶
　嘉定甲戌孟秋二十有七日起居舍人兼直¶
　學士院真徳秀上殿直前奏邉事不顧忌諱¶
　　一䟽萬言援引古今鋪陳方畧忠誼感激辭¶
　章浩瀚誠有補於國家天台戴復古&KR0023;見此¶
　䟽伏讀再三&KR0060;有所感敬效白樂天體以紀¶
　其事録于野史¶
禁城鷄唱金門開起居舍人携䟽來榻前一奏一¶
萬字歷歷寫出忠義懐頓首惶恐臣昧死越録敢¶
言天下事百年河洛行胡朔恨滿東南天一角夷¶
<pb:KR4d0278_SBCK_001-26a>¶
甫諸人責未酬志士愁眠劔鋒落天意未囬事難¶
舉鄉來一試成千誤犬羊頻歳自相屠盛衰大抵¶
由天數昨臣衘命出疆時自期有去必無歸屈膝¶
穹廬當憤死天相&KR0012;忠半道囬金山之下長江水¶
擊檝中流書壮志東風吹上妙髙䑓畧望江淮見¶
形&KR0020;形&KR0020;從來秪如此㡬年待得天時至朝廷爲¶
計保萬全徃徃忘却前朝耻臣今未暇論䂓恢胡¶
虜巳亡何慮哉中原矌地無人管政恐英雄生草¶
菜北方苦饑民骨立萬一東來&KR0060;吾粟邉頭諸州¶
<pb:KR4d0278_SBCK_001-26b>¶
無鉄壁借問誰能備倉卒請朝廷厲精兵擇良&KR0005;¶
辦多多䇿上上更選人材老練通逹分守要衝講¶
明方畧一賢可作萬里城一人可當百萬兵坐令¶
國&KR0020;九鼎重所頼君心一&KR0039;明長牋奏徹龍顔恱¶
継言臣愚進此&KR0003;言雖甚鄙用甚切宸断必行天¶
下福勿謂儒生論迂濶臣之肝膽與人别讀書豈¶
爲文章設王師若出定中原玉堂敢草平&KR0423;䇿¶
　盧申之正字得春郊牧養圖二本有樓攻媿¶
　先生題詩且徴予作¶
<pb:KR4d0278_SBCK_001-27a>¶
竹弓鳴鴈鴨驚飛來别浦無人境春風不揺楊柳¶
影長頸紛紛占作家半游波面半眠沙或行或立¶
或如舞或隻或&KR0031;或群聚飲啄浮沉多態度物情¶
閑暇世忘機分明一片太古(一作/平)時巧僞不作民熈¶
熈¶
我之居元在野平生慣識牛羊者今見蒲江出此¶
圖半日不知渠是&KR0030;一犍當前轉頭立一犍度浦¶
毛猶濕中有一蒼&KR0016;以牧&KR1489;羜相随數十足殿後¶
兩枚黄觳觫分明如活下前坡路轉南山春草多¶
<pb:KR4d0278_SBCK_001-27b>¶
耳根只欠牧兒歌¶
　鄂州南樓¶
鄂州州前山頂頭上有縹緲百尺樓大開窓户納¶
宇宙髙挿欄干侵斗牛我疑脚踏蒼龍背下瞰八¶
方(一作/荒)無内外江渚鱗差十萬家淮楚荆湖一都㑹¶
西風吹盡&KR0067;公塵秋影&KR0386;空動碧雲欲識古今興¶
廢事細㸔文簡李公文¶
　　題曽無疑飛龍飲秣圖¶
雲巢示我良馬圖一&KR0016;欲水一&KR0016;芻竹批&KR0031;耳目¶
<pb:KR4d0278_SBCK_001-28a>¶
揺電毛色純一骨相殊何人貌此真&KR0096;竒筆端疑¶
有渥洼池駑駘當用驊騮老嬴得&KR0030;圖人㸔好盆¶
中飲槽中秣無用霜蹄空立鉄何如渇飲長城濠¶
上波饑則飽喫天山禾振首長鳴載猛士龍荒踏¶
碎犬羊窠¶
　　儒衣陳其姓工於&KR0030;牛馬魚一日持六簇爲¶
　　贈以換詩¶
生絹六幅淡墨圖伊人筆端有造化驊騮汗血捉¶
電光牯牸倦耕眠草下陂塘漠漠烟雨後出水群¶
<pb:KR4d0278_SBCK_001-28b>¶
魚戯瀟洒細㸔物物有生意不比㝷常能&KR0030;者請¶
君就此三景中揮毫&KR0264;我作漁翁岸頭孤石持竿¶
坐白鷺同居蒲葦叢有時㝷詩出㳺衍欵段徐行¶
山路逺奚奴逐後背錦囊木杪斜陽鴉噪晚有時¶
簑笠過田間農婦農夫相徃還手放鉏犂吹短笛¶
日暮青郊黄犢閑王孫貴人不識此此是吾儂佳¶
絶䖏掛君圖&KR0030;讀吾詩令人&KR0180;踏長安路¶
　黄州棲霞樓即景呈謝深道國正¶
朝來欄檻&KR0029;晴空暮來烟雨迷飛鴻白衣蒼狗易¶
<pb:KR4d0278_SBCK_001-29a>¶
改變淡粧濃抹難形容蘆洲&KR0261;&KR0261;去無極數&KR0039;断¶
山横逺碧樊山諸峯立一壁非烟非霧籠秋色須¶
&KR0119;黒雲如潑墨欲雨不雨不可得須&KR0119;雲開見落¶
日忽展一機雲錦出一態未了一態生愈變愈竒¶
人莫測使君把酒索我詩索詩不得呼&KR0030;師要知¶
作詩如作&KR0030;人力豈能窮造化¶
　　題上虞縣信芳堂¶
河陽種桃彭澤柳歳歳春風誇不朽何如君種一¶
池蓮開向五月六月天紅粧當暑清無汗緑葉染¶
<pb:KR4d0278_SBCK_001-29b>¶
風香不断坐令百里盡清凉天乃贈君雲錦段此¶
花不可無此堂主人姓字同芬芳更㸔堂後參差¶
竹醉&KR0029;炎空舞寒緑¶
　　衡山何道士有詩聲楊伯子監丞盛稱之以¶
　　楊所取之詩求䟦其後¶
道人幽吟巖&KR0676;底伴曉猿啼秋鶴唳自陶情性樂¶
天真一心不作求名計一朝邂逅楊東山詩聲&KR0045;¶
揚滿世間東山才與誠齋敵手腕中有萬斛力爲¶
君翻九淵探君驪龍珠爲君擘滄海鈎上&KR0226;瑚枝¶
<pb:KR4d0278_SBCK_001-30a>¶
豐城地下掘起(一作/出)龍泉太阿&KR0031;寳劔南山霧裏窺¶
見&KR0046;豹文章皮是寳欲蔵蔵不得總&KR0013;東山手拈¶
出道人從此詩價髙石&KR0338;祝融争崒嵂君不見彌¶
明石鼎聮句詩千載託名韓退之¶
　　徐京伯通判晚歳得二子¶
竹&KR0046;種竹知㡬年千竿萬竿長拂天群飛不敢下¶
棲止常有清風凛凛然丹穴飛來兩雛鳯鳯來此¶
竹爲之重牙籖玉軸&KR0321;芸香家蔵萬卷爲渠用人¶
間豚犬不足多我來爲作徐卿二子歌手傳竹&KR0046;¶
<pb:KR4d0278_SBCK_001-30b>¶
文章印㸔取他日官職髙嵳峩¶
　　&KR0009;報恩長老恭率翁¶
報恩千楹歸一炬佛也不能逃刼數寳坊化作瓦¶
礫塲堪&KR0015;月庭來又去率翁修造鳯樓手第一能¶
&KR0005;無作有神工作舍&KR0017;築墻鞭笞木石能飛走風¶
斤月斧日紛然行㸔華屋突兀在眼前好留一室¶
舘狂客早晚來叅文字禪¶
　　織婦歎¶
春&KR0345;成絲復成絹養得夏蠶重剥繭絹未脫軸擬¶
<pb:KR4d0278_SBCK_001-31a>¶
輸官絲未落車圖贖典一春一夏爲&KR0094;忙織婦布¶
衣仍布裳有布得着猶自可今年無麻愁殺我¶
　　刈麥行¶
腰鎌上壠刈黄雲東家西家麥滿門前村寡婦拾¶
&KR0417;穟饘粥有餘炊餅餌我聞淮南麥最多麥田今¶
歳屯干戈飽飯不知征戰苦生長此方真樂土¶
　　鄂渚張唐卿周嘉仲送别¶
武昌江頭人送别楊柳秋來不堪折漢陽門外望¶
南樓昨日不知今日愁英雄握手新相識人情正¶
<pb:KR4d0278_SBCK_001-31b>¶
好成南北酒䦨人散最&KR0028;情一鴈西飛楚天碧¶
　　詰燕¶
去年汝來巢我屋梁間汙泥髙一尺啄腥抛穢不¶
汝厭生長群雛我護惜家貧惠愛不及人自謂於¶
汝獨有力不望汝如靈蛇衘寳珠雀獻金環來報¶
徳春風期汝一相顧對語茅簷慰岑寂如何今年¶
來於我絶蹤跡一貪&KR0277;幕&KR0030;堂間便視吾廬爲棄¶
物¶
　　&KR0009;趙鼎臣¶
<pb:KR4d0278_SBCK_001-32a>¶
學如劉子政不使校書天禄閣文如李太白不使¶
待詔金鑾殿&KR0029;樓終日㸔廬山嬴得虚名聞九縣¶
才忌太髙心忌太清平平穏穏爲公爲卿騏&KR0185;可¶
覊乃歸帝閑麟鳯莫馴爲瑞人間人間爲瑞徒能¶
好騏&KR0185;可覊終逺到歳寒心事㡬人知手把梅花¶
供一&KR0015;¶
　　毗陵天慶&KR0026;&KR0030;龍自題姑蘇羽士李懐仁醉¶
　　筆詩呈王君保寺丞使君¶
姑蘇道士天酒星醉筆寫出&KR0031;龍形墨蹟從横奪¶
<pb:KR4d0278_SBCK_001-32b>¶
造化蜿蜒滿壁令人驚一龍翻身出雲表口吞八¶
極滄&KR0538;小手弄寳珠珠欲飛握入掌中拳五爪一¶
龍排山山爲開頭角與石争崔嵬波濤怒起接雲¶
氣不向九霄行雨來萬物焦枯天作旱兩雄壁隠¶
寜非&KR0180;真龍不用只&KR0030;圖猛拍欄干&KR0009;三歎¶
　　漁父詞四首&KR0061;&KR0170;齋元取前二首黄魯庵俾¶
　　並録之以見其全¶
漁父飲不須錢柳枝斜貫錦鱗鮮換酒却歸船¶
　　　其二¶
<pb:KR4d0278_SBCK_001-33a>¶
<pb:KR4d0278_SBCK_001-34a>¶
¶
石屏詩集卷第一終¶
