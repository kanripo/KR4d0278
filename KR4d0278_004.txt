# -*- mode: mandoku-view; -*-
#+TITLE: 石屏詩集
#+DATE: 2015-09-12 00:31:18.770859
#+PROPERTY: ID KR4d0278
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB08n0665-004石屏詩集-卷四.
<pb:KR4d0278_SBCK_004-1a>¶
石屏詩集卷第四¶
　夜吟呈趙東巖¶
汲井漱殘酒行吟到夜分一軒清似洗萬籟寂無¶
聞風送迎秋雨天收翳月雲鷄鳴庭户白人事又¶
紛紛¶
　　吾鄉陳萬卿儒者能醫見宜春趙守盛稱其¶
　醫藥之妙著本草折衷可傳¶
本草有折衷儒醫功用深何須九折臂費盡一生¶
心藥物辨真僞方書通古今有時能起&KR0593;(一作/死)一劑¶
<pb:KR4d0278_SBCK_004-1b>¶
直千金¶
　　九月七日江上阻風¶
艤棹依喬木扶笻渉淺沙雲山多態度水月兩光¶
華白首吟詩客青帘賣酒家明朝風不定來此醉¶
黄花¶
　　自和前詩隣舟皆塩商¶
總𬒳利名役機心欲筭沙舟行阻風色客夣負年¶
華洲渚四五曲漁樵八九家江村無限好滿眼是¶
蘆花¶
<pb:KR4d0278_SBCK_004-2a>¶
　有感¶
皺眉觀世事把酒讀離騷天下無公論胸中有古¶
刀徒然成耿耿何以制滔㴞不逐群飛轉孤鴻畢¶
竟髙¶
　　㫪陵山中作寫寄孔海翁¶
昨日分携後回頭望竹關相親唯白水所見但青¶
山雲近人家逺苔生石徑斑聞鐘知有寺又在渺¶
茫間¶
　　夏日雨後登樓¶
<pb:KR4d0278_SBCK_004-2b>¶
夏日不苦熱病軀能少康數峯樓上景六月雨餘¶
凉今古兩虚噐乾坤百戯塲人生如寄爾聊以醉¶
爲鄉¶
　　偶見飛蝶追思舊逰録之¶
早𬒳春情誤渾身着粉衣最宜花上見觧向夣中¶
飛蜂媵爲㳺伴蛛絲設禍機滕王小圖畫一一造¶
精㣲(嘗見滕王蛺蝶圖百十爲群真有飛動意)¶
　　寄永嘉太守趙茂實¶
龔黄古賢牧政事見於今疾惡風霜手活人天地¶
<pb:KR4d0278_SBCK_004-3a>¶
心躬行循吏傳時作謝池吟我欲依劉表常憂老¶
病侵¶
身爲吟詩瘦家因好誼貧如何賢太守不念可憐¶
人橘井誰知䖏桃源莫問津秋風吹白髮滄海老¶
垂綸¶
　　王應求出示蜀中山水障氣勢甚雄偉李巽¶
　　巖題其後論其畫筆之源流二百餘字¶
妙甚丹青手能移造化功三川山水國半幅畫圖¶
中玉局人何在銅梁路可通巽巖扛鼎筆文與畫¶
<pb:KR4d0278_SBCK_004-3b>¶
争雄¶
　　萬杉長老秀癡翁見示五言次韻¶
了得宗門事何憂常住貧聴師林下話是我眼中¶
人星渚三秋月廬山萬古春昭陵御書在歳乆莫¶
生塵¶
　借韻書懐¶
虚氣撑枯腹長身到老貧髙吟常駭俗爛醉若驕¶
人京洛繁華夣江湖浩蕩春布衣如雪白不受庾¶
公塵¶
<pb:KR4d0278_SBCK_004-4a>¶
　　飲蕭和伯家醉登快閣和楊伯子題分明觀¶
　　韻¶
醉歸蕭史宅快閣倚西東山歛過雲雨江無起浪¶
風月行銀漢上人在玉壷中天眼照塵世應憐鶴¶
髮翁¶
　　客中歳晚呈何宏甫¶
歳事費料理三杯意適然與其愁度日曷若醉忘¶
年桑落冬前酒梅花雪後天不知身是客多謝主¶
人賢¶
<pb:KR4d0278_SBCK_004-4b>¶
　　先人東皐子小園七言人多喜之凂秋房樓¶
　　大卿作大字刻石¶
父殁名随泯詩存世莫傳敢求大手筆爲寫小園¶
篇詞翰成雙美光華照九泉托公垂不朽鐫刻到¶
千年¶
　　淮岸阻風¶
檥棹楓林外平沙歩晚晴秋深紅鶴至波動白鷗¶
驚荻浦留三日江州計㡬程夜來風色好行不待¶
天明¶
<pb:KR4d0278_SBCK_004-5a>¶
　　蘄春李丈觧后㳺江上園勸㳺人不可折花¶
　　木禁漁弋者不捕禽魚酒邉談論可聴乃中¶
　　洲先生之後葉水心嘗與徃來¶
坐断此江干池亭百畆寛禽魚全性命花竹報平¶
安有道行其志非時做甚官丰神更閒雅野服竹¶
皮冠¶
　　南康縣劉隱居¶
秋風送紈扇終日御瑶琴秪可自爲樂不求人賞¶
音無心問軒冕此地即山林堪笑紅塵客飄零雪¶
<pb:KR4d0278_SBCK_004-5b>¶
滿簮¶
　　江皐¶
江皐有閑客獨立對私風白鳥來無數青林望不¶
窮斜陽方照晚新月早騰空得句從誰語傾心酒¶
椀中¶
　　都下書懐¶
半月不把鏡羞㸔兩鬢塵讀書増意氣携刺减精¶
神道路誰推轂江湖賦采蘋從來麋鹿性那作帝¶
鄉人¶
<pb:KR4d0278_SBCK_004-6a>¶
　　艤舟登滕王閣¶
散歩登城郭維舟古樹傍澄江浮野色虚閣貯秋¶
光郤酒淋衣濕槎橙滿䄂香西風吹白髮猶逐少¶
年狂¶
　　湖口¶
水落山増峻江空石出竒倚篷㸔不足觧䌫放教¶
遅沙上鴈𥘉到樽前蟹可持中秋能㡬日又是菊¶
花時¶
　　夏日從子淵姪借茉莉一盆¶
<pb:KR4d0278_SBCK_004-6b>¶
舉眼驚如許衰懐強自安愛凉臨水坐遣病借花¶
㸔物物同天地人人各肺肝從來涇與渭混作一¶
流難¶
　　呉門訪舊(孟艮夫侍郎有蔵春園)¶
去此十三秋重來雪滿頭鏡顔加老醜詩骨帶窮¶
愁鳥語新晴樹人㝷舊倚樓蔵春門下客一半落¶
山丘¶
　　哭澗泉韓仲止二首(只選後篇欲記其臨終/一節故併録之)¶
雅志不同俗休官二十年隱居溪上宅清酌澗中¶
<pb:KR4d0278_SBCK_004-7a>¶
泉慷慨傷時事凄凉絶筆篇三篇遺稿在當並史¶
書傳(聞時事驚心得疾而死作所以桃源人所以/商山人所以鹿門人三詩此絶筆之詩也)¶
忍貧長傲世風節似君稀死後女方嫁峽中兒未¶
歸門人集詩藁故卒服麻衣澗上梅花發吟䰟何¶
䖏飛¶
　　瑯琊山中廢寺¶
欲訪山中寺沿堤石甃長寳坊兵後廢御帖窖中¶
蔵故址生秋草寒窓帶夕陽孤僧出迎客滿口話¶
凄凉¶
<pb:KR4d0278_SBCK_004-7b>¶
　　鄂州戎治静憇亭¶
幽亭何䖏㝷巖樹碧森森獨坐生雲石少安經世¶
心伴人雙鶴立多事一蟬吟提劎翻然起中原秋¶
草深¶
　　江上¶
江上維舟穩人間行路難數朝花雨細一夜社風¶
寒燕語能留客蛙鳴豈爲官苦吟成底事嬴得瘦¶
團欒¶
　趙端行杜子野㳺虎丘有詩㒒因思舊與趙¶
<pb:KR4d0278_SBCK_004-8a>¶
　　子野同宿唱和留題¶
出城十里許有此一山門丘在虎無迹池清劔有¶
㾗孤松冠巖頂萬竹繞雲根借問東軒壁舊題存¶
不存¶
　　海陵光孝長老驥無稱山谷後也共談時事¶
　　且說黄巖柑橘之美¶
俗子避形影僧家共往還髙談犯時忌妙語發天¶
慳霜後思新橘夣中歸故山何時免奔走終老白¶
雲關¶
<pb:KR4d0278_SBCK_004-8b>¶
　　杜仲髙髙九萬相㑹¶
杜癖詩無敵髙髯畫絶倫笑談能不朽富貴或成¶
塵今古多竒事乾坤㡬恠民相逢不容易一醉楚¶
江濵¶
　　衡陽寫懐簡王景大趙俊卿¶
夣覺他鄉枕寒生半夜衾客程湖外逺秋意雨中¶
深老馬㝷歸路羈鴉憶故林家書連數𥿄難寫此¶
時心¶
　懐趙徳行(學慈湖從趙元道㳺)¶
<pb:KR4d0278_SBCK_004-9a>¶
所學源流逺澹交滋味長㸔來渾易與别去自難¶
忘獨客夣千里佳人天一方細觀賔退録亦足慰¶
凄凉¶
　　上封¶
樓䑓逼霄漢窓户納雲霓囬顧千巖路如登萬仭¶
梯泉從山頂出雪壓樹頭低髙絶無人境非僧不¶
可棲¶
　　九日¶
今日知何日他鄉憶故鄉黄花一杯酒白髮㡬重¶
<pb:KR4d0278_SBCK_004-9b>¶
陽日晚鴉争宿天寒鴈呌霜客中無此醉何以敵¶
凄凉¶
　　春陵道上¶
雲際㝷行路時逢一兩家山川閑世界耕釣小生¶
涯病竹長新笋寒芒摇落花溪翁觧延客連煑數¶
杯茶¶
　　化成巖¶
城郭囂塵外江山勝槩中鏗然一灘水和以萬松¶
風夾徑森竒石危亭納太空蒼巖不能語曽識賛¶
<pb:KR4d0278_SBCK_004-10a>¶
皇公¶
　喜聞平峒㓂¶
峒㓂都平了官軍奏凱歌千山通道路一雨洗干¶
戈天地和風轉江湖春水多蜀中無近報西賊定¶
如何¶
　　郭伯秀約聮騎春㳺不去有詩¶
心老㝷春懶年衰跨馬難便能相強去未必有真¶
歡獨酌三杯妙髙眠一枕安好花如可折覔取數¶
枝㸔¶
<pb:KR4d0278_SBCK_004-10b>¶
　　訪陳復齋寺丞于私第¶
以時爲出䖏真有古人風奉毋易爲孝事君難盡¶
忠閒居非傲世直氣尚摩空語及朝廷事乾坤萬¶
感中¶
　泉南¶
南地無氷雪常疑暖作災晝昏山霧合寒變海風¶
來壠麥衘芒早梅花帶葉開客中歸未得歳事漸¶
相催¶
　代人送别¶
<pb:KR4d0278_SBCK_004-11a>¶
南浦春波碧東風送客船别君楊柳外揮淚杏花¶
前粉壁題詩句金釵當酒錢一聲離岸櫓心碎楚¶
江邉¶
　度淮¶
一雨足秋意孤吟寫客懐人情容易變身事苦難¶
諧毎日思歸浙今朝却度淮此生煩造物畧畧爲¶
安排¶
　蘄州厲使君七夕祈雨¶
樽爼忘佳節衣冠肅廣庭爲民祈一雨何暇賞雙¶
<pb:KR4d0278_SBCK_004-11b>¶
星五馬無慙徳三龍合效靈前山好雲氣早巳動¶
雷霆¶
　廬州界上寄豐帥¶
身徤心先老時危事愈乖無成携短劔有恨滿長¶
淮村酒時時醉山肴日日齋功名非我有何䖏問¶
生涯¶
　贈孤峯長老¶
孤峯何䖏住惠逺舊林泉日用無非道心安即是¶
禪幽棲雲&KR0676;底夣寐雪篷邉何日山隂道同㝷訪¶
<pb:KR4d0278_SBCK_004-12a>¶
戴船¶
　　呉子似¶
■酒櫻桃熟　柳樹隂青山去人逺黄鳥話春¶
深薄俗非吾道虚名愧此心休言今不古又恐不¶
如今¶
　　世事¶
世事真如夣人生不肯閑利名雙轉轂今古一凭¶
欄春水渡傍渡夕陽山外山吟邉思小范共把此¶
詩㸔¶
<pb:KR4d0278_SBCK_004-12b>¶
　　冬日移舟入峽避風¶
棹入黄蘆浦驚飛白鷺群霜華濃似雪水氣盛於¶
雲市逺炭增價天寒酒䇿勲同舟有佳士擁𬒳共¶
論文¶
　　湖上¶
乆住人情熟湖邉酒可賖來時飛柳絮今日見梅¶
花十載身爲客㡬封書到家斜陽照林屋獨立數¶
棲鴉¶
　讀改元詔口號¶
<pb:KR4d0278_SBCK_004-13a>¶
伏讀改元詔仍觀拜相麻競傳新政事方見好官¶
家雪作豐年瑞梅開近臘花路逢江上客立馬問¶
京華¶
喜見新除目焚香洗眼㸔老儒居翰苑正士作䑓¶
官有道爲時用非才䖏位難寄聲崔與李催(一作/惟)促¶
到長安¶
國以人爲重人惟徳可招九重方厲政諸老盡歸¶
朝盛事追三代清風動百僚切聞天上語歡喜到¶
漁樵¶
<pb:KR4d0278_SBCK_004-13b>¶
　　罪言¶
盗賊干戈後安知有太平衆人皆競利百姓不聊¶
生國用何能足官曹未易清漢家政虛耗第一莫¶
言兵¶
　　李深道得蘇養直所寫深字韻詩(一作翁景山祟/故人作序送行)¶
表出塵埃外濃薫蘭蕙(一作/班馬)香風流晋人物髙古¶
漢文章老眼不多見前程豈易量三杯話胸臆一¶
笑對雲驤¶
　　秋興有感¶
<pb:KR4d0278_SBCK_004-14a>¶
客㳺江海上㡬度見秋風逺浦蘆花白踈林秋實¶
紅人情朝暮變景物古今同老眼猶明在從教兩¶
耳聾¶
　　謝王使君送旅費¶
風撼梅花雨霧籠楊柳烟如何殘臘月巳似半春¶
天歳裏無多日閩中過一年黄堂觧留客時送賣¶
詩錢¶
　　舟中小酌¶
獨立秋風裏悵然思故鄕渚頭沽美酒船上作重¶
<pb:KR4d0278_SBCK_004-14b>¶
陽籬菊一枝瘦溪魚三寸長客中聊爾耳亦可慰¶
凄凉¶
　塗中見人家賣酒¶
連歳遭饑饉人無糴米錢今秋好行路到䖏說豐¶
年村酒新篘濁溪魚出網鮮黄花留客醉况近竹¶
林邉¶
　長汀寄李使君¶
在䖏晚禾熟經今瘴霧消山林無盗賊道路有歌¶
謡人喜逢豐歳誰知感聖朝溪橋閑寓目魚鳥亦¶
<pb:KR4d0278_SBCK_004-15a>¶
逍遥¶
　　光澤溪上¶
艤棹西岩下舟人語夜䦨風林無鳥宿石窟有龍¶
蟠月色連沙白灘聲入夣寒曉來新得句寄與故¶
人㸔¶
　　約㳺曽叅政西墅病不能去¶
骨肉去家逺異鄉童㒒親老身渾頼汝乆病亦愁¶
人無暇逰西墅㝷醫訪北辰主翁翻作使奔走莫¶
勞神¶
<pb:KR4d0278_SBCK_004-15b>¶
　　趙敬賢送荔枝¶
荔子固多種色香俱不同新來嘗小緑又勝擘輕¶
紅大嚼思千樹分甘僅一籠嘗觀蔡公譜夣想到¶
莆中¶
　　自漳州囬泉南主㒒俱病¶
雅興難忘酒覊懐不耐秋坐窮思賣劔扶病強登¶
樓適有坐中客來從邉上州所談驚老耳身世併¶
成憂¶
　　寄趙漳州話病¶
<pb:KR4d0278_SBCK_004-16a>¶
聴雨無聊頼髙眠獨掩扉塞鴻書不到海燕約同¶
歸吾道關通塞人情有是非荆州相别後王粲更¶
誰依¶
　客自邵武來言王埜使君平㓂¶
聞說賊來日君能判死生扁舟載母去倚劔到天¶
明百姓各迯命四旁無援兵王尊豈非勇獨自守¶
孤城¶
太守自監軍片膽大如身立馬斬數賊犒軍捐萬¶
緍威行千里外手活一城民孰謂書生怯書生中¶
<pb:KR4d0278_SBCK_004-16b>¶
有人¶
　　新年自唱自和¶
聖朝開寳曆淳祐四年春生自前丁亥今逢兩甲¶
辰黄梁一夣覺青鏡二毛新七十八歳叟乾坤有¶
㡬人¶
死灰無復暖槁木不逢春近日愁多病今年歳在¶
辰䖏喧如䖏寂求舊不求新笑問長河水誰爲不¶
老人¶
江山一夜雨花柳九州春過節喜無事謀懽要及¶
<pb:KR4d0278_SBCK_004-17a>¶
辰年年仍歳歳故故復新新把酒有餘恨無從見¶
古人¶
　　聞嚴垣叔入朝再用前韻¶
凄凉風雨日強把甕頭春獨守空虛室那逢耗磨¶
辰(見荊楚歳時記正月/十三日爲耗磨辰)詩家青眼舊世路白頭新¶
每誦梅花句一心思故人(嚴公有詩云過却海棠/渾未醒夢中猶自詠梅)¶
(花膾炙/人口)¶
我本江湖客歸來二月春居多閉門日未卜賞花¶
辰繞樹鵲聲喜隔簾鶯語新可憐垂白叟却羡踏¶
<pb:KR4d0278_SBCK_004-17b>¶
青人¶
　　吾族兩派而下吾之一派衰落殆盡諸孫一¶
　　兩人而巳其勢不絶如綫彼之一派富盛一¶
　　日出門有感¶
門外長河水有時鳴不平河邉古樟樹亦各有枯¶
榮人事關時數春風莫世情賢哉滄海月夜夜一¶
般明¶
　　王深道奏名而歸¶
忠言犯時忌决不中髙科一日成名了諸公属望¶
<pb:KR4d0278_SBCK_004-18a>¶
多還家寜乆住經世欲如何西澗一泓水行通滄¶
海波¶
　朱仲寔少府到官無㡬日即入僉幕官滿送¶
　　行二首¶
才智人難及上官能用賢梅仙無一事蓮幕坐三¶
年政譽傾千里歸途仰二天辟書聞早上松菊莫¶
留連¶
孝友平生事守廉天下難居官一日俸闔室㡬人¶
餐病骨何妨瘦吟肩不肯寒功名未須問且奉版¶
<pb:KR4d0278_SBCK_004-18b>¶
輿安¶
　　次韻盱江李君昉見寄二首時李在包守郡¶
　齋¶
乆作丹丘客疑君去復來髙吟闖風雅妙句斵瓊¶
瑰道誼心千古文章水一杯荷花時話别别後又¶
梅開¶
共醉荆溪酒不論杯淺深定交從此日識面早知¶
心乆缺寒温問忽聞長短吟玉霄亭下路幾夜夣¶
相尋¶
<pb:KR4d0278_SBCK_004-19a>¶
　感寓三首¶
古今通一理趨鄉自多門賢士玉成美貪夫金注¶
昏誰知身是患人以道爲尊前軰　死姓名千¶
載存¶
誼利不同道盛衰何用疑布衣甘寂寞紈袴自矝¶
持勿謂人爲巧待觀天定時銅山或(一作/㡬)餓死富貴¶
五羊皮¶
自覺心無愧何須座右銘人将金作塢吾以石爲¶
屏年老醫難療天寒酒易醒菊花香到死不肯就¶
<pb:KR4d0278_SBCK_004-19b>¶
飄零¶
　新歳書懐四首¶
衰年百病身淳祐五年春塵世自多事風光又一¶
新鄉人方拜相野客自垂綸說與烟波侣海濵非¶
渭濵¶
七十九歳叟時吟感寓詩年髙胡不死身徤欲何¶
爲細柳緑垂地小桃紅滿枝春風不到䖏枯蔓掛¶
踈籬¶
老病從人笑兒童識我誰窮愁無地着心事有天¶
<pb:KR4d0278_SBCK_004-20a>¶
知鵲噪縁何喜蛙鳴豈爲私如何得懐抱長似醉¶
眠時¶
正月復二月百年如一年世間人易老天下事難¶
全生計麥十斛傳家詩㡬篇眼前雖不足心地自¶
超然(一作村翁不識字白屋貯青錢)¶
　　小園¶
小園春欲半老子作兒嬉政喜花開蚤還愁客到¶
遅詩當得意䖏酒到半酣時蜂蝶來無數無知却¶
有知¶
<pb:KR4d0278_SBCK_004-20b>¶
　　爲石雲悼鶴¶
瘞鶴有故事花邉結小塋不登千歳夀無復九皐¶
鳴問汝縁何死主翁無限情最令人憶䖏側耳聴¶
松聲¶
　　挽立齋杜丞相¶
邪正不兩立國家當再興有時須有命稱徳不稱¶
能方喜千年遇如何一旦薨世間無哭䖏吾欲哭¶
昭陵¶
　蕭飛卿将使赴湖北戎幕詩送其行兼簡秋¶
<pb:KR4d0278_SBCK_004-21a>¶
　　&KR0676;賈總侍二首¶
文章蕭頴士一劒去從軍逺望西關路愁㸔兩浦¶
雲九霄騰意氣萬里取功勲馬上一杯酒湏斟滿¶
十分¶
鄂渚三千里遥遥望使星江湖今寂寞桃李半凋¶
零世有一秋&KR0676;時無兩石屏平生不相遇老眼向¶
誰青¶
　　晚望懐長沙故人¶
却扇清風起樓頭坐晚凉青山連逺水緑樹帶斜¶
<pb:KR4d0278_SBCK_004-21b>¶
陽客路傷離别人情果在亡定應今夜夣随月到¶
瀟湘¶
　寄虚齋趙侍郎¶
老眼開還闔愁懐醉不醒乾坤多變故人物曉天¶
星藥石匡時切蓍龜見事靈得公十數軰亦足壮¶
朝廷¶
災異天垂戒安危事可知試将黄雨證請問白雲¶
司對客論孤憤傷時賦五噫醉中忘萬慮安得酒¶
如池¶
<pb:KR4d0278_SBCK_004-22a>¶
　斗山子王深父作石屏記爲老夫書其文甚¶
　佳采記中語作五詩致謝¶
細讀石屏記臨風覺厚顏如何一片石欲比衆名¶
山浪迹江湖上歸身巖&KR0676;間漁樵争半席人笑老¶
癡頑¶
細讀石屏記誠然愧我心蘭蓀借芳馥金石假聲¶
音俗子方騰謗朋儔合獻箴分爲無用物白髮委¶
山林¶
細讀石屏記㝷幽到水涯老人相問荅属意在岩¶
<pb:KR4d0278_SBCK_004-22b>¶
花江海浮天濶山林去國賖草茅最深䖏認作野¶
人家¶
細讀石屏記堪嗟老病身誰知饑欲死曷取夀長¶
貧雪片豐年瑞梅花臘月春今朝一杯酒誰道是¶
生辰¶
細讀石屏記多君才思清南山數峯碧北斗七星¶
明風土鍾竒秀文章到老成待㸔黄鵠舉唾手取¶
功名¶
　寄建康留守制使趙用父都丞侍郎¶
<pb:KR4d0278_SBCK_004-23a>¶
蠻貊聞名姓當今有此人片心天共廣一笑物爲¶
春花滿金陵路風清玉塞塵九重方簡注四海望¶
經綸¶
燕許文章筆片言輕萬金先人十詩序孝子一生¶
心入手方爲寳三年等到今九泉應有望取璧照¶
山林¶
　　姪孫亦龍作亭于小山之上■余以野亭名¶
　之得詩五首¶
平地變丘&KR0676;安排若自然爲山移白石鑿沼貯清¶
<pb:KR4d0278_SBCK_004-23b>¶
泉栗里有松竹蘭亭無管絃軒裳非我事在野不¶
妨賢¶
蔡外有餘地登臨作此亭心如喬木古眼共逺山¶
清社酒誰同醉村歌自可聴有時來夜坐收拾讀¶
書螢¶
詩禮家聲重田園活計饒自甘爲野客不碩仕王¶
朝時爲花開眼誰因米折腰此心安出䖏何日不¶
逍遥¶
勿謂此亭水巋然氣不群静中觀變化閑䖏立功¶
<pb:KR4d0278_SBCK_004-24a>¶
勲水細通巖竇亭髙壓海雲隱居行素志不負聖¶
明君¶
田間四五月此景㸔來稀翼翼青苗上雙雙白鳥¶
飛茅茨林下住簑笠雨中歸拍岸瓜藤水不須憂¶
歳饑¶
　寄鎮江王子文總卿¶
一代文章手官如水様清三軍皆飽徳諸将共談¶
兵鐡甕横天立金山壓浪平北人向南望　月¶
分明¶
<pb:KR4d0278_SBCK_004-24b>¶
　　又送行二首¶
荏苒歳云暮雪霜天正寒取程毋太急御下放教¶
寛朝夕去家逺關山行路難邉頭辦功業恐不在¶
儒冠¶
荆門在何許鄂渚小躊躇宿䖏好㸔劔客中宜讀¶
書交逰天作合江漢景何如窓户半天上南樓好¶
寓居¶
　送包使君入朝除左曹郎二首¶
宏齋儒者政賞罰自宜民世欲無公論天知有正¶
<pb:KR4d0278_SBCK_004-25a>¶
人側身觀宇宙平歩履星辰試把安危事從頭問¶
化鈞¶
金門行入奏何以告君王請下求賢詔兼陳活國¶
方觧紛　救弊細思量若見髙常簿言予病¶
在床¶
　　送季明府赴太平倅¶
黄巖號難治能者治何難桃李民心恱風霜吏膽¶
寒公行無不可私請莫相干三尺兒童軰皆知好¶
長官¶
<pb:KR4d0278_SBCK_004-25b>¶
人說陳胡蔡合君爲四賢一廉官似水三載吏無¶
權政自詩書出民從教化遷神明判事筆一出萬¶
人傳¶
庭闈定省外都是坐&KR0550;時盡日身無倦對天心不¶
欺縣花潘岳賦池草惠連詩磨取九峯石刋成徳¶
政碑¶
通守太平州金陵在上頭風寒當一面江　千¶
艘此日要人物九天寛顧憂詩書用䖏别澼絖換¶
封侯¶
<pb:KR4d0278_SBCK_004-26a>¶
　得古梅兩枝(一作霅川劉■家古梅)¶
老幹百年乆從教花事遅(一作有此老梅/樹君從何䖏移)似栝元¶
不死因病反成竒玉破(一作/雪點)稀踈蕋苔封古恠枝¶
誰能知我意相對歳寒時(一作連朝㸔不/足政要㸔花遅)¶
　貧作負恩人爲何宏甫作¶
九陌塵中事三生石上身狂爲好詩客貧作負恩¶
人十載江村别扁舟塗水濵音書乆不至得夣徃¶
來頻¶
　　題徐子英小園¶
<pb:KR4d0278_SBCK_004-26b>¶
奉親營小圃僻在水之湄霜露蔡公賦假山慈竹¶
詩人皆稱夀母我獨喜佳兒八行家風在三遷憶¶
舊時¶
　登祝融¶
秋風吹拄杖直到祝融顛目撃三千界肩摩尺五¶
天扶桑晹谷畔青草洞庭邉雲氣無遮障分明在¶
眼前¶
　　長沙有感¶
自飲長沙酒春風㡬醉醒江波随意緑山色爲誰¶
<pb:KR4d0278_SBCK_004-27a>¶
青鳥好因人好龜靈不已靈江離與杜若何幸入¶
騷經¶
　　山中少憇¶
地僻人稀到山寒水欲氷聞鐘知有寺見犬不逢¶
僧断壠森(一作/生)喬木頽&KR0585;掛古藤斜陽照孤影詩骨¶
瘦崚嶒¶
　　真州上官漕勸農¶
小隊出行春旌旗帶野雲草成平㓂檄翻作勸農¶
文幕府多竒士詩書䇿異勲請将邉上事一一奏¶
<pb:KR4d0278_SBCK_004-27b>¶
明君¶
　　豫章東湖避暑¶
行坐自徜徉吟聲遶屋梁暁烟滋柳色晨露發荷¶
香以我一心静叅他六月凉淵明知此意髙卧到¶
羲皇¶
徧訪諸亭舘蒼苔掩舊蹤十年如昨日萬象又秋¶
客閱世存喬木㳂堤倚瘦笻何人殺風景斫盡木¶
芙蓉¶
　　見江東繡衣袁廣㣲¶
<pb:KR4d0278_SBCK_004-28a>¶
宇宙歸㣲數安危委大臣金門一囬首玉節乆臨¶
民雅志思行古清風不受塵潔齋家學舊用䖏日¶
如新¶
　洪子中大卿同登逺碧樓歸來有詩¶
角巾華屋下丘&KR0676;在其旁寄興青山逺憂時白髮¶
長無心當世用䄂手㸔人忙善自爲身計須傳活¶
國方¶
　濠州春日呈趙教授(體國)¶
柳似眠𥘉起梅雖老可觀氷開春水活風暖雪泥¶
<pb:KR4d0278_SBCK_004-28b>¶
乾得酒忘爲客談詩不論官無人知此意一笑對¶
黄冠¶
　訪古田劉無競(潜夫宰建陽有聲人言自有/建陽無此宰)¶
前說建陽宰古田今似之難兄與難弟能政更能¶
詩文字定交乆江湖識面遅人傳花蕚集俱■水¶
心知¶
　　淮上囬九江¶
江水接淮水扁舟去復囬客程官路柳心事故園¶
梅活計魚千里空言水一杯石屏有茅屋朝夕望¶
<pb:KR4d0278_SBCK_004-29a>¶
歸來¶
　　送陳㓜度運幹¶
䑓幕三年最雲霄萬里程西山餞行色南浦棹新¶
晴骨秀荆山璞胸涵元氣英更携扛鼎筆秪合上¶
蓬瀛¶
君是青雲料吾當白髮年駑駘傍騏驥魚鳥各天¶
淵他日難忘䖏寒宵不忍眠挑燈雪窓下共讀鴈¶
奴篇¶
　　燕¶
<pb:KR4d0278_SBCK_004-29b>¶
聞說烏衣國低連海上村春來避霜雪秋去長兒¶
孫華屋語如訴故巢多不存雙飛惱幽獨紅䄂有¶
啼㾗¶
　　蘄口阻風務官點稅(舊有一相識爲務官)¶
江漲行無路西風又打頭頗聞商婦怨自作賈胡¶
愁¶
石屏詩集卷第四終¶
