# -*- mode: mandoku-view; -*-
#+TITLE: 石屏詩集
#+DATE: 2015-09-12 00:31:18.722537
#+PROPERTY: ID KR4d0278
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB08n0665-003石屏詩集-卷三.
<pb:KR4d0278_SBCK_003-1a>¶
　石屏詩集卷第三¶
　　　歳旦族黨㑹拜¶
　衣冠拜元日樽爼對芳辰上下二百位尊卑五世¶
　人排門喬木古照水早梅春寒事将消歇風光又¶
　一新¶
　　寄節齋陳叔方寺丞¶
　今時古君子玉立衆人間再世黄叔度三生元魯¶
　山把麾渾細事憂國欲愁顔恨不頻相見空書謾¶
　徃還¶
<pb:KR4d0278_SBCK_003-1b>¶
　　姪孫子淵新居落成二首¶
結屋鄰蒼(一作/滄)海開門面翠屏堂前萱草緑夀母鬂¶
絲青禮樂陳罇爼詩書立户庭一時勤卜築百世¶
享康寜¶
一區揚子宅中有讀書堂早覺儒風好兼看野趣¶
長籓籬帶花竹里巷接農桑安得茅三架爲鄰住¶
汝傍¶
　　子淵送牡丹¶
有酒何孤我因花賦惱公可憐秋鬢白羞見牡丹¶
<pb:KR4d0278_SBCK_003-2a>¶
紅海上盟鷗客人間失馬翁不知衰病後禁得㡬¶
春風¶
　寄山䑓趙庻可二首¶
天族文章士㑹稽山水州地靈鍾秀異人物信風¶
流要自用卿法如何與婦謀功名須早計莫爲海¶
雲留¶
頃上山䑓謁臨行辱贈詩相思寸心在莫訝尺書¶
遅好月登樓夜清秋落木時見君花蕚集夣到謝¶
公池¶
<pb:KR4d0278_SBCK_003-2b>¶
　　晚春¶
春來渉(一作/能)㡬日又到落花時老面羞㸔鏡愁懐強¶
作詩雨墻蝸篆古風樹鳥巢危有客適相過樽前¶
一局棊¶
　　姪孫景文多女賀其得雄¶
隂極一陽轉君家氣數囬試㸔庭竹上新(一作/巳)有鳯¶
雛來端的傳書種分明是福胎三朝食牛氣端不¶
類嬰孩¶
　　屏上懐黄伯髙兄弟¶
<pb:KR4d0278_SBCK_003-3a>¶
扁舟到溪上移杖即行吟問麥雨多少探梅春淺¶
深古屏今日景脩竹舊時隂疇昔同㳺者遺蹤何¶
䖏㝷¶
　嘉熈已亥大旱荒庚子夏麥熟¶
四野蕭條甚百年無此荒早禾遭夏旱晩稲𬒳蟲¶
傷富室無儲粟農家巳絶粮逢人相告語生理尚¶
茫茫¶
旱潦併爲虐三農哭歳饑當秋糓價貴出廣米船¶
稀救死知吾拙謀生恐計非固窮君子事辨采北¶
<pb:KR4d0278_SBCK_003-3b>¶
山薇¶
餓喙偏生事空言不療饑誰知歳豐歉實係國安¶
危世變到極䖏人心無藉時客來談盗賊相對各¶
愁眉¶
瑣瑣饑年事駸駸榖價髙人将委溝&KR0676;誰肯發倉¶
厫涸沼魚枯死荒村犬餓號與人同一飽安得米¶
千艘¶
瀕海數十(一作/千)里饑民及(一作/㡬)萬家雨多憂壊麥春好¶
忍㸔花鑿淺䟽田水占晴視晚霞老農如鬼瘦不¶
<pb:KR4d0278_SBCK_003-4a>¶
住作生涯¶
積雨喜新霽山禽亦好音白雲開矌野紅日照髙¶
林歉歳地惜寳惠民天用心君㸔大麥熟顆顆是¶
黄金¶
　　人不聊生梅柳早有春意(人一作歳)¶
歳歉家家窘時危事事難出門如有礙對酒亦無¶
歡楊柳含春思梅花耐歳寒少須天意轉榖熟萬¶
民安¶
　庚子荐饑¶
<pb:KR4d0278_SBCK_003-4b>¶
正月彗星岀連年旱魃興自應多變故何可望豐¶
登孰有囬天力誰懐濟世能[婺-矛+牙]居不䘏緯憂國瘦¶
崚嶒¶
連歳遭饑饉民間氣索然十家九不㸑(一作/飽)升米百¶
餘錢凛凛饑寒地蕭蕭風雪天人無告急䖏閉户¶
抱愁眠¶
餓走抛家舍從橫死路𡵨有天不雨粟無地可埋¶
屍刼數慘如此吾曹忍見之官司行賑䘏不過是¶
文移¶
<pb:KR4d0278_SBCK_003-5a>¶
乗時皆閉糶有糓貴如金寒士糟糠腹豪民鉄石¶
心可憐饑欲死那更病相侵到䖏聞愁歎傷時淚¶
滿襟¶
杵臼成虚設蛛絲網釜&KR1092;啼饑食草木嘯聚斫山¶
林人語無生意鳥啼空好音休言糓價貴菜亦貴¶
如金¶
去歳未爲歉今年始是㐫榖髙三倍價人到十分¶
窮險浙矛頭菜(一作/米)愁聞飯後鍾新來慰心䖏隴麥¶
早芁芁¶
<pb:KR4d0278_SBCK_003-5b>¶
　　壬寅歳旦景明子淵君玉擕酒與詩爲夀次¶
　　韻¶
捨我白甆椀把君金屈巵判爲元日醉共賦早春¶
詩氷泮魚龍起花開蜂蝶知爲子扶病脚頼有古¶
藤枝¶
　　花朝姪孫子固家小集見其後園一池甚廣¶
　　因思唐戴簡隱居長沙東池柳子厚有記吾¶
　　子固雖富而不驕有禮文足以餙身鄉里稱¶
　　其善馬少㳺之流也余以東池隱居稱之不¶
<pb:KR4d0278_SBCK_003-6a>¶
　爲過况此乃吾家故事特欠柳柳州作記爾¶
今朝當社日明日是花朝佳節唯宜飲東池適見¶
招緑深楊栁重紅透海棠嬌自笑鬢邉雪多年不¶
肯消¶
　　次韻君玉春日¶
風雨不相貸繁華能㡬時纔歌喜晴賦又作惜春¶
詩壓架酴醿老翻堦芍藥遅無花何足筭有酒且¶
相期¶
　　代書寄韓履善右司趙庻可寺簿¶
<pb:KR4d0278_SBCK_003-6b>¶
懶不脩書札将詩問起居升沉元自異故舊忍相¶
踈學術有餘用班行不次除功名付公等世道莫¶
愁子¶
渉世㡬三折行年近八旬江湖倦洊客天地苦吟¶
身白髮可憐老青雲多故人東風雖有力朽木不¶
逢春¶
閉户生涯薄憂時念慮長老猶思汗漫貧巳在(一作/坐)¶
膏肓弱柳饒春色幽蘭抱國香窮通安我命一笑¶
且持觴¶
<pb:KR4d0278_SBCK_003-7a>¶
　月夜懐董叔宏聞其入京未得振¶
酒醒興未巳詩成吟不休一凉風滿座半夜月明¶
樓老驥思千里飛鴻閱九州故人何䖏在誰作置¶
書郵¶
　夣中題林逢吉軒壁覺來全篇可讀天明忘了¶
　　落句¶
囂塵不到眼瀟洒似僧家風月三千首圖書四十¶
車緑垂當户柳紅映(一作/透)隔墻花好讀天台賦登樓¶
詠落(一作/綺)霞¶
<pb:KR4d0278_SBCK_003-7b>¶
　　姪孫子直家有西閣吾有東樓相望秋來景¶
　　物佳甚¶
逼仄人間世思從造物㳺君方倚西閣吾(一作/我)亦上¶
東樓挹彼千峯秀森然萬象秋相㸔成二老更有¶
㡬年留¶
　　諸姪孫登白峯觀海上一景¶
自有此山在無人作此逰氣吞雲海浪笑撼玉峯¶
秋開闢㡬百載登臨第一籌諸郎莫髙興刻石記¶
風流¶
<pb:KR4d0278_SBCK_003-8a>¶
　　鴈山羅漢寺省王總幹之墓待和甫主簿之¶
　　來¶
山鳥恠儒衣逰山我亦癡呌雲雲不應問水水相¶
知俗物刺人眼春風發我詩噪&KR0585;鴉鵲喜主簿有¶
來期(一作/時)¶
　　觧后樂清主簿姜昌齡一見如平生歡同宿¶
　　能仁¶
鴈去蕩猶在龍居山亦靈髙峯穿碧落虛谷吸滄¶
𬈑愁見僧頭白喜逢君眼青燈前聞妙語字字摘¶
<pb:KR4d0278_SBCK_003-8b>¶
天星¶
　　鴈山總題此山本朝方顯¶
此地古無聞誰封萬石君山林纔整整來徃早紛¶
紛兩派龍湫水千峯鴈蕩雲東西十八寺紀載欠¶
碑文¶
㡬山兼㡬水更有㡬烟霞不立僊人宅都爲釋氏¶
家賔秋多少鴈報曉一雙鴉有此山林勝如何在¶
海涯¶
　　㑹心¶
<pb:KR4d0278_SBCK_003-9a>¶
我本江湖客來觀鴈蕩竒脚穿靈運履(一作/屐)口誦貫¶
休詩景物與心㑹山靈莫我知白雲迷去路臨水¶
坐多時¶
　　大龍湫¶
百丈雲巖上神龍噀水飛四時作風雨萬斛瀉珠¶
璣不可形容䖏無窮造化機非他瀑布比對此欲¶
忘歸¶
　　靈峯靈巖有天柱石屏之勝自昔號二靈¶
駭見二靈景山林體勢豪挿空天柱壮障日石屏¶
<pb:KR4d0278_SBCK_003-9b>¶
髙覧勝苦不足登危不(一作/可)憚勞白雲飛動䖏絶壁¶
走猿猱¶
　净明¶
林巒相掩映巖谷獨玲瓏下置維摩室上通龍伯¶
宫靈珠四時雨秋水一簾風甚欲觀新月山髙脚¶
力窮(新月谷在上髙不可登)¶
　　題胡立方思齋¶
毎事再思過叅之以古今唯求合天理毋妄用吾¶
心和氣生琴室清風動竹林所居雖近市不許市¶
<pb:KR4d0278_SBCK_003-10a>¶
塵侵¶
　　張子明索賦永齋詩諾之久矣杜撰四十字¶
　　以還冷債¶
為學日不足母勞課近功聲名垂不朽文字用無¶
窮草色朝朝碧桃花歲歲紅一機長運轉造物與¶
人同¶
　　謝項子冝帥幹遣饋¶
聞說沙溪上分明似渭川重山照(一作/盖)華屋萬竹遶¶
清泉遣餽知相憶登門未有縁一樓先月景想像¶
<pb:KR4d0278_SBCK_003-10b>¶
在吟邉¶
　　姪孫昺以東埜農歌一編來細讀足以起予¶
　　七言有汲水灌花私雨露臨池叠石幻溪山¶
　　草欺蘭瘦能香否杏笑梅殘柰俗何似此兩¶
　聯皆自岀新意自可傳世然言語之工又未¶
　　足多其體格純正氣象和平為可喜余非䛕¶
　　言自有識者因題其卷末以㱕之¶
吾宗有東埜詩律頗留心不學晚唐體曽聞大雅¶
音霜空孤鶴唳雲洞老龍吟群噪無才思昏雅自¶
<pb:KR4d0278_SBCK_003-11a>¶
滿林¶
　　風雨無憀中覧鏡有感作小詩未有断句適¶
　　兩姪孫擕詩卷來¶
覧鏡怱有感誰能寫我真崚嶒忍饑面蹭蹬苦吟¶
身風葉飄零夜雨花狼藉春相過慰牢落吾族有¶
詩人¶
　　　姪孫槃字子淵服字豈潜各擕詩卷來相¶
　　　與在酒邉細細讀之足以起予醉石眠花¶
　　　影吟廊歩蘚紋春水緑平野夕陽紅半山¶
<pb:KR4d0278_SBCK_003-11b>¶
　　　一樽溪上别孤棹雨中行此槃之作也一¶
　　　燈深夜雨㡬䖏不眠人一草亦關春造化¶
　　　衆星能表月精神此服之作也如此等語¶
　　　不可枚數摘其一二以識之當自有識者¶
　　　爲其賞音¶
　　歳暮(一作/旦)書懐寄林玉溪¶
吾年㡬八十暮景不勝斜老鶴猶能語枯梅強作¶
花一心爲死計無意問生涯有酒時相過東隣八¶
九家¶
<pb:KR4d0278_SBCK_003-12a>¶
笑共梅花語窮難與命争人皆居燠舘我獨堕寒¶
坑假合非吾道幽棲了此生門墻元自静群小莫¶
從横¶
衮衮日不暇㸔㸔歳又徂一生賦茅屋㡬度換桃¶
符天肯容吾老人皆笑我迂玉溪何所見時復問¶
詩癯¶
　　壬寅除夜¶
今夕知何夕滿堂燈燭光杜陵分歳了賈島祭詩¶
忙横笛梅花老傳杯栢葉香明朝賀元日政恐雨¶
<pb:KR4d0278_SBCK_003-12b>¶
相妨¶
　癸卯歳旦¶
淳祐第三載正朝把一杯老夫真是病賀客不須¶
來擇日脩茅屋當春覔柳栽新年莫多事且放好¶
懐開¶
　新年多雨一日晴色可喜¶
一晴良可喜始覺好新年緑漲春前水青開雨後¶
天㸔花吾老矣把酒興悠然病脚妨行樂三杯歸¶
醉眠¶
<pb:KR4d0278_SBCK_003-13a>¶
　讀三學士人論事三書¶
邦計傷虚耗邉民苦亂離諸公事緘黙三學論安¶
危災異天垂戒脩爲國可醫傳聞上元夜絶似太¶
平時¶
黄屋見聞逺朱門富貴忙屠沽思報國樵牧觧談¶
王能轉禍爲福毋令聖作狂草茅垂白叟尚擬見¶
時康¶
　六月■日聞王鑑除殿前都虞候孟　䕫¶
　路䇿應大使時制司籍定漁船守江甚急¶
<pb:KR4d0278_SBCK_003-13b>¶
聞說北風凛其然其不然新除䇿應使急點守江¶
船設險渾無地扶危頼有天吾皇自神武北伐美¶
周宣¶
　送王仲彛制機宰瀏陽¶
一身供世用六月赴官忙當此炎天熱知君心地¶
凉吏能師卓魯縣界接瀟湘試飲瀏陽水清清滋¶
味長¶
瀏陽誰謂小桑柘萬家春逺宦逢知已推心在惠¶
民速冝還縣債聞早綴朝紳說與諸公道方巖後¶
<pb:KR4d0278_SBCK_003-14a>¶
有人¶
　　送黎明府¶
黄巖萬家縣山海界民㞐百里蜀中秀一㢘天下¶
無財多能辦否官滿賦歸歟巳作青雲料猶驚急¶
急符¶
縣債三年了鄉心萬里飛一身如許瘦百姓不妨¶
肥買宅憑誰辦抱琴何䖏歸諸公競推轂穩去着¶
朝衣¶
　　訪西澗(一作/山)王深道¶
<pb:KR4d0278_SBCK_003-14b>¶
諸王居䖏僻古屋滿山坡傳到宋淳祐來從晋永¶
和詩書歷年乆各勝結交多一澗流芳潤滔滔秋¶
水波¶
諸老傷凋謝凄凉属此時相從一夜語忍讀四哀¶
詩世事生愁緒秋風吹鬢絲黄花香晚節說與秀¶
岩知(呉荆溪四哀詩語一作話)¶
　東谷王子文死讀其詩文有感¶
東谷今何在騎鯨去渺茫荆花半零落岩桂自芬¶
芳議論波瀾濶文章氣脉(一作/味)長遺編猶可考何必¶
<pb:KR4d0278_SBCK_003-15a>¶
計存亡¶
　　挽温嶺丁竹坡¶
瀟洒復瀟洒是爲丁竹坡生涯渾草草詩句自多¶
多恨不識是叟悲哉作此歌數編遺稿在不共葬¶
烟蘿¶
　　廣東漕李實夫四首¶
乾坤雖廣大人物不能多議論還諸老文章自一¶
科從横負才畧緩急任干戈不有濟時傑其如世¶
事何¶
<pb:KR4d0278_SBCK_003-15b>¶
志士䂓模逺非時展布難莫言南地暖須念北風¶
寒楮賤傷財力兵驕稔禍端盛衰關氣數天下幾¶
時安¶
千里長城手如何在廣州共談天下事莫上斗南¶
樓瘦(一作/鯁)露封侯骨忠懐報國秋丁寜北來鴈邉信¶
怕沉浮¶
忘家甘旅食憂國属愁顔有客佩金印何人守玉¶
關風霜晚秋後天地夕陽間痛灑傷時淚别公歸¶
故山¶
<pb:KR4d0278_SBCK_003-16a>¶
　求安¶
愁來須強遣老去只求安酒熟思招客詩成勝得¶
官梅花天下白雪片夜深寒衲𬒳蒙頭睡翛然百¶
慮寛¶
　　秋日早行¶
鴈呌秋容老烏飛曙色分晨炊何草草宿酒尚醺¶
醺野曠連滄海山長帶白雲馬行沙上路驚起白¶
鷗群¶
　　何季皐司理故人也作詩見相勉意二首¶
<pb:KR4d0278_SBCK_003-16b>¶
梅花庾嶺外别是一山川那使民無訟須知獄有¶
冤心常存正直法不尚平反于氏縁何事隂功到¶
子孫¶
南州通外國濁海溷清波人以廉稱少官從辟奏¶
多持身宜潔白事上莫依阿話别無他語留心政¶
事科¶
　　石洲遇陳季申話舊¶
緑樹挂烏㡌清波照白頭合随秋燕去那作賈胡¶
留紅吐㯽榔唾香薫苿莉毬樽前話疇昔一笑不¶
<pb:KR4d0278_SBCK_003-17a>¶
能休¶
　　廣州所見¶
風波行險道萬里絶人烟㡬箇下畨客經年渡海¶
船人皆貪舶貨我獨惜青錢　留心禁¶
漏川¶
　　書事¶
喜作羊城客忘爲鶴髮翁問天求酒量翻海洗詩¶
窮巳過西南道適遭東北風扁舟載明月枉作賣¶
油公(西南道乃廣州一稅塲)¶
<pb:KR4d0278_SBCK_003-17b>¶
　　　前李約作漕時請逰藥湖出新寵佐尊一¶
　　　意顧盻無暇與賔客語㒒有詩云手拍錦¶
　　囊空得句眼㸔檀板遇知音漕大怒謂舟¶
　　　中有麻油不投稅拘留其船¶
　别李司直蕭小山¶
老作五羊客時從二妙洊文星照南斗吾道欲東¶
周合作金閨彦那爲玉帳留嚴徐聞有召吾亦辦¶
歸舟¶
　峽山二首¶
<pb:KR4d0278_SBCK_003-18a>¶
山近江如束林深路欲迷平沙印虎跡絶壁聴猿¶
啼緑水人誰釣黄茅地可畦幽居堪避世何必武¶
陵溪(誰一作難)¶
欲訪飛來殿維舟上峽山有溪流屋下無路入雲¶
間犀觧捐金索猿能記玉環無從旌徃事有地足¶
躋攀¶
　　舟行英徳江上和許季如詩¶
跌坐篷窓底客身無事時閑觀曲江帖因和許渾¶
詩舟楫聊乗興溪山若獻竒數峯英石羙天巧豈¶
<pb:KR4d0278_SBCK_003-18b>¶
人爲¶
　重陽舟中¶
扁舟何寂寞絶不見人家無䖏沽村酒何從問菊¶
花溪山澹相對節序謾云嘉牢褁烏紗㡌西風日¶
又斜¶
　故人陳秘書家有感¶
晩春風雨後花絮落無聲緑泛新荷出青鋪細草¶
生私蛙爲誰噪老犬伴人行舊日狂賔客樽前笑¶
不成¶
<pb:KR4d0278_SBCK_003-19a>¶
林塘刼火後更作兩家分笋拆頭槍地松髙氣拂¶
雲老夫來訪舊稚子觧談文自是麒麟種那随鴈¶
鶩群¶
　聞時事¶
鴈豈關兵氣魚常𬒳火災御軍先擇将立國可無¶
財濟世須人物忠言是福媒西山今巳徃更待鶴¶
山來¶
　　口號送椰心簟劉使君¶
適有椰心席慇懃持贈君來從三嶼國織作五花¶
<pb:KR4d0278_SBCK_003-19b>¶
文凉暖宜冬夏清光隔垢氛桃笙與蘄簟優劣逈¶
然分¶
　懐江村何宏甫自贑上寄林檎¶
人好物亦好交深誼轉深他鄉如對面異體實同¶
心未得平安報相思長短吟無從囬去馬有便寄¶
來禽¶
　投江西曽憲二首¶
樞星居紫極遥映使星明天下推名徳君家好弟¶
兄一䑓振綱紀列郡想風聲不試褰帷手官曹未¶
<pb:KR4d0278_SBCK_003-20a>¶
易清¶
諸賢皆在位治效尚遲遲汙吏未能去明君若可¶
欺外䑓天耳目正士國根基既攬澄清轡那無按¶
察時¶
　　臨江小泊¶
艤舟楊桞下一笑上茶樓適與胡僧遇非因越女¶
留雲行山自在沙合水分流獨酌臨清泚知心是¶
白鷗¶
　　寄鄭潤甫提幹¶
<pb:KR4d0278_SBCK_003-20b>¶
吾郷有佳士官小患才多文可登詞苑直冝居諫¶
坡春風能活物砥柱不随波客裡喜相遇飄零柰¶
我何¶
　　趙丞話舊¶
憶作齊安别相逢直到今寒温片時話故舊百年¶
心折桞送行客栽松遇賞音尊前強歌笑兩髩雪¶
霜深¶
　　謝蕭和伯見訪¶
定交雖日淺老眼見君深急誼真如渴能詩不肯¶
<pb:KR4d0278_SBCK_003-21a>¶
吟江湖尊白髮土苴視黄金野客無邉幅相㸔話¶
此心¶
　廬陵城外¶
郭外人烟好行行過北阡迎船分社肉汲井種春¶
田緑樹前村路黄梅細雨天客㳺鄉土别景物只¶
同然(一作前)¶
　　董侍郎蒙泉書院¶
一室可忘老四窓宜讀書但教樽有酒莫問食無¶
魚客子家何在明朝歳又除思歸徒自苦安䖏即¶
<pb:KR4d0278_SBCK_003-21b>¶
吾廬¶
　　董叔震書堂¶
數椽深巷底朝夕自委蛇勲業時㸔劒詩書日下¶
帷古碑遮素壁破硯浴清池燈火伊吾夜猶如未¶
第時¶
　别董叔宏兄弟¶
年老思家切交深話别難扁舟行且止尊酒強相¶
寛客路歸來晚人情去後㸔西風吹過鴈千萬寄¶
平安¶
<pb:KR4d0278_SBCK_003-22a>¶
　聞邉事¶
昨日聞邉報持杯不忍斟壮懐㸔寳劒孤憤裂寒¶
衾風雨愁人夜草茅憂國心因思古豪傑韓信在¶
淮隂¶
　　宜春東湖呈趙使君¶
東園有佳趣五馬共登臨介石見古意月䑓延賞¶
心雖然近城郭元不逺山林能使一州潤秀江秋¶
水深¶
　次韻董叔宏山中有感¶
<pb:KR4d0278_SBCK_003-22b>¶
山中行樂䖏百感上心來宿霧掃不去好風吹自¶
開巖花新得句野水莫添杯不盡登臨興扁舟棹¶
月囬¶
　訪蒼山曽子實¶
故人子曽子居䖏近金精福地佳山水詩家老弟¶
兄十年重㑹面一笑最關情萬象亭前月今宵爲¶
我明¶
　事機¶
天下事機别朝廷局面新䑓官遷不定年號改何¶
<pb:KR4d0278_SBCK_003-23a>¶
頻黜陟由明主安危仗老臣祖宗成憲在即此是¶
經綸¶
　所聞二首(中使入廣詔宣崔右相賊起梗道)¶
屢遣和戎使三邉未觧兵武夫權漸重　望何¶
輕天下思豪傑君王用老成時無渭濵叟白首致¶
功名¶
右席須賢乆丹書㡬度催賊驚中使轉人望相公¶
來問政曲江宅調羮庾嶺梅莫因多病後虚出應¶
三台¶
<pb:KR4d0278_SBCK_003-23b>¶
　歸舟巳具李憲樓倉有約盗賊梗道見避亂¶
　者可憐¶
歳律又云莫臨風詠式微兩䑓方有約一棹未成¶
歸夜宿三家市天寒百衲衣豺狼當道路鷗鷺亦¶
驚飛¶
倉猝抛家舍遑遑走道塗依山結茅广(宜檢反/一作屋)摘¶
草當園𬞞老稚朝朝哭生涯物物無避軍兼避宼¶
何日得安居¶
　　張端義應詔上書謪曲江正月一日贑州相¶
<pb:KR4d0278_SBCK_003-24a>¶
　遇¶
憂世心何切謀身計甚踈樽前話不盡天下事何¶
如漢武求言詔賈生流涕書龍顔那可犯謪向曲¶
江居¶
正朝送遷客好去㸔梅花此嶺㡬人過念君雙鬂¶
華直言知爲國逺地莫思家韶石呌虞舜傷哉古¶
道賖¶
　　聞杜儀甫出䑓(與知宗趙山甫甚厚善)¶
䑓官關係重用捨一何輕諸老多慚徳斯人有直¶
<pb:KR4d0278_SBCK_003-24b>¶
聲儻來視軒冕歸去即功名莫拜寛堂墓傷心隔¶
死生¶
　揚州道宫安下制幹朱行甫撫幹方巨山連¶
　騎相訪¶
道院群僊集髙軒二妙來文章清氣足談笑老懐¶
開落木三秋晚黄花九日催何當陪勝踐(一作/餞)共把¶
蟹螯杯¶
　　朱行甫和前韻送别烹鹿薦酒¶
此别真成别從今去不來佳人難再得惡抱向誰¶
<pb:KR4d0278_SBCK_003-25a>¶
開客路一歸晚家書㡬度催慇懃見君意烹鹿薦¶
離杯¶
　　題宋安撫月中香¶
移根廣寒殿栽近讀書堂良夜月中影秋風天上¶
香此花真異種萬木莫同芳他日五枝秀何慚竇¶
十郎¶
　　訪方子萬使君宅有園林之勝¶
使君居䖏好在郭却如村屋帶園林勝門無市井¶
喧蟄龍将雙化雛鳯亦騰鶱客裏苦無暇相從聴¶
<pb:KR4d0278_SBCK_003-25b>¶
雅言¶
　諸詩人㑹于呉門翁際可通判席上髙菊磵¶
　有詩㒒有客星聚呉㑹詩派落松江之句方¶
　子萬使君喜之遂足成篇¶
客星聚呉㑹詩派落松江老眼洞千古矌懐開入¶
窓風流談奪席歌笑酒盈缸楊陸不再作何人可¶
受降¶
　别邵武諸故人¶
白髮亂紛紛鄉心逐海雲此行堪一哭無復見諸¶
<pb:KR4d0278_SBCK_003-26a>¶
君老馬㝷歸路孤鴻戀舊群酒䦨何䖏笛今夜不¶
堪聞¶
　　一老儒爲貴人燒丹丹垂成而走因此失所¶
道途多險阻此老欲何之命薄丹砂走天寒白髮¶
悲從教逹官罵忍受小兒欺月夜雙烏鵲飛鳴繞¶
樹枝¶
　　江上夜坐懐嚴儀卿李友山¶
江清天影動樓近角聲雄楊柳枝枝月芭蕉葉葉¶
風佳人難再得良夜與誰同别後知何䖏吟詩句¶
<pb:KR4d0278_SBCK_003-26b>¶
句工¶
　　江上¶
扁舟泊江渚喜近酒家門出網魚鰕活投林鳥雀¶
喧無橋通竹䖏有路到桃源一見南塘字凄然憶¶
故園(㒒所居之地名)¶
　　簡曽才叔¶
虚庭貯明月酒醒獨登樓偶逐一笑樂遂成三夕¶
留烏鴉工報暁蟋蟀早吟秋欲赴東溪約(一作/釣)煩君¶
具小舟¶
<pb:KR4d0278_SBCK_003-27a>¶
舟中¶
扁舟何䖏泊沙渚夕陽邉逺浦橫魚網髙山起燒¶
烟客行今老矣秋思日凄然且復開懐抱嚢中有¶
酒錢¶
　史賢良入蜀有錦江詩卷陳誼甚髙¶
學道世情薄論交誼氣深謾懐三獻玊肯受四知¶
金萬里銅梁道千篇錦水吟一芹供匕筯聊寓野¶
人心¶
　　賢良一和五篇不可及¶
<pb:KR4d0278_SBCK_003-27b>¶
世路從他險輸君酒盞深立談雙白璧一諾百黄¶
金志大不少屈詩工非苦吟相随萬里去老鶴豈¶
無心¶
　永新彭時甫舘㒒于玉峯樓龍子崇來話舊¶
暫艤溪頭棹來𫾣月下門江湖十年别故舊㡬人¶
存聴雨夜同榻論心酒一罇不須談世事萬慮滿¶
乾坤¶
　所聞¶
北風如許急亦使客心寒近得襄陽報仍聞蜀道¶
<pb:KR4d0278_SBCK_003-28a>¶
難三杯中夜酒一枕㡬時安江上兩都督何人上¶
将壇¶
　　訪徐益夫¶
仲蔚蓬蒿宅終朝只閉關無心與時競未老得身¶
閑緑繞巡除水青横隔岸山客來新酒熟相對一¶
酡顔¶
　　渝江緑隂亭九日燕集¶
佳節重有感人間行道難登髙苦無地把酒一凭¶
欄山逈暮烟合江空秋水寒沙頭有鸂鶒莫作鴛¶
<pb:KR4d0278_SBCK_003-28b>¶
鴦㸔¶
九日江亭上誰憐老孟嘉要人㸔白髮不用整烏¶
紗寄興題桐葉長歌醉菊花歸心徒自苦猶在楚¶
天涯¶
　題渝江蕭氏園亭¶
　　　體仁體信伯仲佳士也一區同居不出户¶
　　庭而得溪山之勝自昔有秀江亭山谷先¶
　　生嘗留題云澄波古木使人得意於塵垢¶
　　　之外盖人閑景幽兩竒絶耳所題之壁猶¶
<pb:KR4d0278_SBCK_003-29a>¶
　　存(一作體仁體信佳公子也一區同居郷/里稱善石屏見而喜之爲題三詩)¶
相識雖云晚相知盖有年同門好兄弟華屋帶林¶
泉笑傲一樽酒登臨九月天客懐秋思豁萬象在¶
吟邉¶
三逕逐髙低旁通桃李蹊(一作陟彼芙蓉/徑通他挑李蹊)凉䑓無¶
六月釣石俯雙溪醉欲眠花下吟來過竹西風流¶
黄太史古壁有留題¶
近市囂塵逺幽居古意存詩人常下榻俗子莫登¶
門日坐圖書府時開風月樽野夫因到此忘却海¶
<pb:KR4d0278_SBCK_003-29b>¶
雲村¶
　　新朝士多故人愁吟寄之¶
野鹿自由性孤鴻不就群飄零生白髮故舊半青¶
雲憂國家何有愁吟天不聞北風吹漢水胡騎政¶
紛紛¶
　　題新塗何宏甫江村¶
近郭畏囂塵移居在水濵江山千古意松竹四時¶
春賔客門無禁詩書筆有神何郎好心事鷗鷺亦¶
相親　石屏詩集卷第三終¶
